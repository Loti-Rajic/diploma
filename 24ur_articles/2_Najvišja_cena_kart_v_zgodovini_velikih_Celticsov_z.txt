Najvišja cena kart v zgodovini velikih Celticsov zgolj zaradi Luke Dončića

Boston, 08. 03. 2025 19.47 | Posodobljeno pred 52 minutamiicon-content-book-3PREDVIDEN ČAS BRANJA:1 min
Spopad Boston Celtics in Los Angeles Lakers velja za večni derbi v ligi NBA. Franšizi sta do zdaj največkrat dvignili pokal zmagovalca. Bostonu je to uspelo 18-krat, Lakersom 17-krat. A v zgodovini njunih epskih spopadov navijači v domači dvorani Keltov še nikoli niso morali plačati tako visoko ceno za karte, kot jo bodo v noči na soboto, ko bo v mesto prvič v zlato-vijoličnem dresu prišel Luka Dončić. Obračun si boste od 2.30 naprej lahko ogledali na Kanalu A in VOYO.
Za karto neposredno ob igrišču bodo navijači Bostona morali odšteti več kot 23 tisoč dolarjev (okoli 21.200 evrov). Najcenejša karta za ogled tega obračuna stane neverjetnih 485 dolarjev (okoli 447 evrov), povprečna cena kart pa je kar 731 dolarjev (okoli 674 evrov). Zato je odgovoren zgolj in samoLuka Dončić, ki se bo z Bostonom soočil prvič po lanskem finalu, v katerem je z Dallasom izgubil.
Tokrat v zeleno mesto prihaja z novimi soigralci in poln energije po uspešnem povratku po poškodbi. Lakersi so v izjemni formi, saj so slavili na zadnjih osmih zaporednih obračunih, Slovenec pa je v vse boljši strelski formi. Luka Dončić se je v svoji karieri do zdaj z Bostonom soočil šestnajstkrat, v povprečju pa je dosegal 30 točk, devet skokov in sedem podaj.
Opozorilo:297. členu Kazenskega zakonika je posameznik kazensko odgovoren za javno spodbujanje sovraštva, nasilja ali nestrpnosti.PRAVILA ZA OBJAVO KOMENTARJEV
Prijavi se na pregled dogodkov in bodi na tekočem.Strinjam se ssplošnimi pogoji.Prijavi seicon-close-circlePrišlo je do napake.icon-check-circle-2Hvala! Uspešno si se prijavil na e-novičke.