Konec ere v Münchnu: Thomas Müller po 17 letih zapušča Bayern?

Munchen, 31. 03. 2025 15.48 | Posodobljeno pred 3 uramiicon-content-book-3PREDVIDEN ČAS BRANJA:3 min
Thomas Müller naj bi po 17 letih zapustil klub, za katerega je odigral največ tekem. Kar 742-krat je stopil na zelenico v dresu Bayern Münchna. Ključne naj bi bile finance kluba, pri čemer je nogometaš eden največjih zaslužkarjev. Njegova letna plača naj bi znašala več kot 10 milijonov evrov, zato so se vodilni možje odločili, da z njim pogodbe ne bodo podaljšali. Čeprav naj bi bil ob novici nekoliko pretresen, pa je dejstvo, da je njegova vloga v zadnjem času precej bolj neopazna. Ne glede na vse se bo nogometaš poslovil kot velika legenda kluba, ki je storila ogromno za nemški nogomet nasploh.
Thomas Müllerzapušča bavarsko prestolnico, se je razširilo po družbenih omrežjih. Zdi se, da si želijo vodilni možje kluba Bayern München prihraniti nekaj denarja, po tem ko so že podaljšali pogodbo zJoshuo Kimmichom,Manuelom NeuerjeminAlphonsom Daviesom. Po poročanju nemških medijev naj bi bil nogometaš šokiran, ker mu v klubu niso ponudili podaljšanja pogodbe, toda na drugi strani je prav tako jasno, da v klubu ne igra več tako pomembne vloge kot nekdaj.
Müller je na primer odigral le štiri minute na obeh tekmah Bayernove nedavne tekme Lige prvakov proti Celticu in šest minut v naslednjem krogu tega tekmovanja proti Bayerju iz Leverkusna. V Bundesligi je to sezono večino časa na igrišču preživel le nekaj minut ob koncu tekem, ko je na zelenico vstopil s klopi.
Ne glede na vse dogajanje v zadnjem času je nogometaš prava klubska legenda. V klubu je vse od svojega 10. leta. Pri tem je odigral kar 24 sezon in dosegel 150 bundesligaških golov. Je četrti na večni lestvici nastopov v Ligi prvakov in edini med najboljšimi štirimi nogometaši, ki je igral samo za en klub. Pred njim so samoLionel Messi,Iker CasillasinCristiano Ronaldo. Odšel bo kot igralec, ki je zbral največ nastopov v 125-letni zgodovini münchenskega Bayerna, ki ima na svojem računu rekordnih 33 naslovov nemških prvakov. Müller je pri tem osvojil 12 naslovov, 13. bo verjetno sledil v letošnjem letu.
"Nikoli ne bo nikogar takšnega, kot je on,"je o Müllerju dejal nekdanji glavni trenerHansi Flick."Müller je poleg velikegaGerda Müllerjanajbolj izjemen igralec v zgodovini nemškega nogometa,"pa je leta 2020 dejal še en nekdanji Bayernov trenerJupp Heynckes. Je mednarodni obraz kluba, ali bolje rečeno, nemškega nogometa kot celote. Za to je naredil veliko.
Njegova vsesplošna prisotnost v medijih bo zato zagotovo velika izguba za ligo. Müller ima 14,6 milijona sledilcev na Instagramu, zaradi privlačnega in prizemljenega vedenja pa je postal priljubljen v državah po vsem svetu.
Kaj sledi?Nekateri namigujejo, da je možno, da bi se preselil čez lužo in okrepil ekipo v MLS. Selitev je smiselna z več vidikov. Müller ima še vedno kaj ponuditi na igrišču, njegova osebnost in prisotnost v medijih sta zmaga za ameriško občinstvo v ligi, ki še naprej močno raste. Poleg tega, ker bo svetovno prvenstvo leta 2026 naslednje poletje v ZDA, Kanadi in Mehiki, bi bila Müllerjeva selitev tja povsem primerna. Medtem ko je že sklenil reprezentančno pot, pa bi bil še vedno na celini, ki bo prihodnje poletje v središču pozornosti nogometnega sveta. Toda še pred tem bo na vrsti zadnja, poslovilna tekma. Na roko pa gre tako njemu kot klubu, da bo letošnje finale Lige prvakov ravno v Münchnu. Pravljični zaključek bi lahko to bil, če bi šlo vse po načrtu.
Nekateri namigujejo, da je možno, da bi se preselil čez lužo in okrepil ekipo v MLS. Selitev je smiselna z več vidikov. Müller ima še vedno kaj ponuditi na igrišču, njegova osebnost in prisotnost v medijih sta zmaga za ameriško občinstvo v ligi, ki še naprej močno raste. Poleg tega, ker bo svetovno prvenstvo leta 2026 naslednje poletje v ZDA, Kanadi in Mehiki, bi bila Müllerjeva selitev tja povsem primerna. Medtem ko je že sklenil reprezentančno pot, pa bi bil še vedno na celini, ki bo prihodnje poletje v središču pozornosti nogometnega sveta. Toda še pred tem bo na vrsti zadnja, poslovilna tekma. Na roko pa gre tako njemu kot klubu, da bo letošnje finale Lige prvakov ravno v Münchnu. Pravljični zaključek bi lahko to bil, če bi šlo vse po načrtu.
Opozorilo:297. členu Kazenskega zakonika je posameznik kazensko odgovoren za javno spodbujanje sovraštva, nasilja ali nestrpnosti.PRAVILA ZA OBJAVO KOMENTARJEV
Prijavi se na pregled dogodkov in bodi na tekočem.Strinjam se ssplošnimi pogoji.Prijavi seicon-close-circlePrišlo je do napake.icon-check-circle-2Hvala! Uspešno si se prijavil na e-novičke.