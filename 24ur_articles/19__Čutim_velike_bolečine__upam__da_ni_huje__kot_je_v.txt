'Čutim velike bolečine, upam, da ni huje, kot je videti na prvi pogled'

Siena, 08. 03. 2025 17.05 | Posodobljeno pred 3 uramiicon-content-book-3PREDVIDEN ČAS BRANJA:2 min
Tadej Pogačar je dirko Strade Bianche začel odlično, saj je 50 kilometrov pred koncem v skupini treh ubežnikov nabiral lepo prednost pred glavnino. A sledil je grd padec in zdrsnil je s ceste v jarek. Slovenec se je kljub grdim odrgninam po levi strani telesa junaško pobral in pognal za vodilnima. Ujel ju je in na koncu postal prvi kolesar v zgodovini, ki je na tej dirki slavil dvakrat zapored in prvi, ki jo je osvojil kot aktualni svetovni prvak. Po dirki je z nasmehom na obrazu priznal, da čuti velike bolečine.
Tadej Pogačarje do druge zaporedne zmage v novi sezoni in druge zaporedne na dirki Strade Bianche prišel na težek način."Danes je bila kar dobra dirka, zelo hitra že od začetka. Po pobegu je tudi bila zelo hitra. Naši fantje so v ospredju opravili izjemno delo. Dirka je bila zelo zelo težka,"je potek dirke opisal Pogačar.Slovensko kolesarstvo je v svoji zgodovini videlo že veliko bolečih padcev svojih junakov, a Pogačarjev v Monteapertiju je bil na videz eden od najbolj bolečih. Slovencu je na enem od ovinkov zdrsnilo, pristal je na tleh in po levem boku telesa drsal vse do roba ceste, kjer je pristal v jarku.
Slovensko kolesarstvo je v svoji zgodovini videlo že veliko bolečih padcev svojih junakov, a Pogačarjev v Monteapertiju je bil na videz eden od najbolj bolečih. Slovencu je na enem od ovinkov zdrsnilo, pristal je na tleh in po levem boku telesa drsal vse do roba ceste, kjer je pristal v jarku.
Najboljši kolesar na svetu se je nekako pobral in pognal za vodilnimaTomom PidcockominConnorjem Swiftom. Swifta je ujel dokaj hitro, Pidcock pa ga je počakal. Nekaj časa je Pogačar vozil v njegovem zavetrju, 18 kilometrov pred koncem pa se pognal v napad in nemočnega Britanca pustil za seboj."Užival sem vse do cilja. Zdaj je popustil adrenalin in čutim velike bolečine. To ni bil ravno najboljši način, da zmagam na dirki, ampak upam, da ni nič huje, kot je videti na prvi pogled,"je neposredno po dirki za Eurosport dejal Pogačar.Spregovoril je tudi o razlogu za padec."Prehitro sem vozil. To cesto poznam zelo dobro. Na njej sem se do zdaj vozil že vsaj 20-krat. Včasih preprosto narobe oceniš situacijo. Zdrsnilo mi je in včasih se preprosto zgodi sr..je,"je bil iskren.
Spregovoril je tudi o razlogu za padec."Prehitro sem vozil. To cesto poznam zelo dobro. Na njej sem se do zdaj vozil že vsaj 20-krat. Včasih preprosto narobe oceniš situacijo. Zdrsnilo mi je in včasih se preprosto zgodi sr..je,"je bil iskren.
Celotna leva stran njegovega telesa je polna odrgnin, Slovenec pa ni prepričan, kakšne posledice bo pustil grd padec v Toskani."Za trenutek nisem vedel, če sem dobro. Kolo ni delovalo in moral sem ga zamenjati. Skrbelo me je, ker padci pustijo posledice, ampak imel sem dovolj energije, da jo zaključim,"je svoje počutje opisal Pogačar.
Opozorilo:297. členu Kazenskega zakonika je posameznik kazensko odgovoren za javno spodbujanje sovraštva, nasilja ali nestrpnosti.PRAVILA ZA OBJAVO KOMENTARJEV
Prijavi se na pregled dogodkov in bodi na tekočem.Strinjam se ssplošnimi pogoji.Prijavi seicon-close-circlePrišlo je do napake.icon-check-circle-2Hvala! Uspešno si se prijavil na e-novičke.