Ivica Kostelić spet v smrtni nevarnosti. Odnesel ga je plaz

Obertauern, 02. 04. 2025 15.18 | Posodobljeno pred 1 uroicon-content-book-3PREDVIDEN ČAS BRANJA:2 min
Potem ko je nekdanji hrvaški smučarski as Ivica Kostelić komaj ušel smrti v razburkanem morju ob obali Ulcinja, se je Hrvat znova znašel v novi smrtno nevarni situaciji. V avstrijskem Obertauernu ga je izven smučišča odnesel plaz. Sledila je reševalna akcija, v kateri so uspešno rešili Kostelića in smučarja, ki je bil z njim.
Pred tedni smo poročali o reševanju nekdanjega hrvaškega alpskega smučarjaIvice Kostelića, ki se je znašel v smrtni nevarnosti med vožnjo s kajakom v črnogorskem morju. A to Hrvata po naših informacijah ni ustavilo. Usodo je izzival tudi v avstrijskem Obertauernu, kjer je sinoči možno snežilo. Izven smučišča ga je odnesel in zasul plaz.
Sledila je reševalna akcija, v kateri so uspešno rešili Kostelića in smučarja, ki je bil z njim. Posredovati je moral reševalni helikopter, po neuradnih informacijah pa naj bi bil poleg Hrvata prisoten še Avstrijec. Eden od smučarjev se je uspel izvleči sam, drugega pa so morali celo izkopati izpod snega.V Obertauernu se Kostelić sicer mudi s svojo soprogoElinin štirimi otroci.
V Obertauernu se Kostelić sicer mudi s svojo soprogoElinin štirimi otroci.
Ivica Kostelić je pred tedni ušel smrti, ko se je v Črni gori s prijateljema vozil s kajaki proti izlivu reke Bojane in jih je ujelo slabo vreme. Močni vetrovi in kar štiri metre visoki valovi so prevrnili Kostelićev kajak, močan tok pa ga je skupaj zMathieujem Maynadierjemodnesel na odprto morje. Kostelić je plaval in se držal za kajak Francoza, medtem ko je tretji udeleženecBertrand Delapierreuspel priplavati do albanske obale in poklicati pomoč.Ob reakciji črnogorske vojske ju je patruljni čoln ob pomoči helikopterja s termovizijo našel in pripeljal na varno. Odpeljali so ju v bolnišnico.
Ob reakciji črnogorske vojske ju je patruljni čoln ob pomoči helikopterja s termovizijo našel in pripeljal na varno. Odpeljali so ju v bolnišnico.
Nesreča v Avstriji je že najmanj tretji primer v življenju Ivice Kostelića, da se je za las izognil smrti. Pred osmimi leti je pri prečkanju Grenlandije na tekaških smučeh skoraj zmrznil. Kostelić je lani smučal tudi po ledeniku na Aljaski, večkrat pa je že povedal, da se odprav loteva tudi zaradi želje po svobodi in umiku od civilizacije.Hrvat je v svoji bogati smučarski karieri štirikrat osvojil srebro na olimpijskih igrah, leta 2003 pa je v St. Moritzu postal svetovni prvak. V svetovnem pokalu, kjer je leta 2011 osvojil veliki kristalni globus, je zbral 26 zmag, 15 drugih mest in 20 tretjih. Od profesionalnega smučanja se je uradno poslovil leta 2017.
Hrvat je v svoji bogati smučarski karieri štirikrat osvojil srebro na olimpijskih igrah, leta 2003 pa je v St. Moritzu postal svetovni prvak. V svetovnem pokalu, kjer je leta 2011 osvojil veliki kristalni globus, je zbral 26 zmag, 15 drugih mest in 20 tretjih. Od profesionalnega smučanja se je uradno poslovil leta 2017.