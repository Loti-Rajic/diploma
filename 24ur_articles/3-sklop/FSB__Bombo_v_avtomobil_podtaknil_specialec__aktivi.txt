FSB: Bombo v avtomobil podtaknil specialec, aktivirana iz Ukrajine

, 26. 04. 2025 19.21 | Posodobljeno pred 2 uramaicon-content-book-3PREDVIDEN ČAS BRANJA:1 min
V Rusiji so pridržali osumljenca za smrt ruskega generala, ki je v petek umrl v eksploziji avtomobila. Ruska tajna služba FSB je prepričana, da je osumljeni deloval po ukazih Ukrajine.
Kot je izjavi sporočil FSB, so pridržali agenta ukrajinskih specialnih silIgnata Kuzina, ki da je v avtomobil v mestu Balašiha blizu Moskve podtaknil eksploziv in tako ubil visokega ruskega vojaškega častnikaJaroslava Moskalika.
Glede na njihove navedbe je Kuzin v avto podtaknil doma narejeno eksplozivno napravo, detonirali pa so jo nato na daljavo iz Ukrajine. Osumljenca, ki bi mu lahko na podlagi obtožb terorizma grozila smrtna kazen, trenutno zaslišujejo, so dodali.
Moskva je že pred tem obtožila Kijev, da stoji za eksplozijo, ki je ubila generala. Kijev dogodka, ki spominja na podobne napade na predstavnike vojske in druge podpornike ruske agresije nad Ukrajino v zadnjih letih, ni komentiral.