Pogačar grdo padel v jarek, nato zmagal krvav in poln odrgnin

Siena , 08. 03. 2025 15.56 | Posodobljeno pred 3 uramiicon-content-book-3PREDVIDEN ČAS BRANJA:2 min
Tadej Pogačar je s svojo tretjo zmago na prestižni klasiki belih cest (Strade Bianche) v Toskani postal sploh prvi kolesar v zgodovini, ki je to preizkušnjo osvojil v majici svetovnega prvaka. 50 kilometrov pred koncem se je znašel med tremi ubežniki, ki so višali svojo prednost pred glavno skupino, ko je slovenski as grdo padel in zdrsnil s ceste v jarek. Pogačar se je kljub resnim odrgninam na levi strani telesa hitro pobral in pognal za ubežnikoma. 18 kilometrov pred koncem je vodilnega Toma Pidcocka napadel in mu pobegnil. Na koncu je slavil s prednostjo minute in 24 sekund ter postal prvi kolesar v zgodovini, ki je dvakrat zapored zmagal na tej prestižni dirki.
Tadej Pogačarje bil po mnenju stavnic z naskokom prvi favorit za zmago na Strade Bianche s startom in ciljem v Sieni. Lani je konkurenco porazil z neverjetnim napadom, ko je bilo do cilja še več kot 80 kilometrov pred koncem. Tudi letos je vse kazalo dobro, saj je Slovenec 50 kilometrov pred koncem skupajTomom PidcockominConnorjem Swiftompobegnil glavni skupini. Vsi so čakali na njegov napad, a Pogačar je na enem od ovinkov grdo padel in zdrsnil v jarek. Zanimivo je, da je Pogačarjeva partnerkaUrška Žigartisti dan na tej dirki odstopila na istem delu dirke, imenovanem Monteaperti. Kljub resnim odrgninam na levi strani telesa se je Slovenec pobral in pognal za Swiftom in Pidcockom.
Ni kazal resnih posledic, njegov tempo je bil odličen in 40 kilometrov pred koncem je ujel Swifta, ki je zaostajal za Pidcockom. Britanec se je kljub odlični formi in vodilnem položaju odločil upočasniti in počakati Slovenca. Dolgo je Pogačar vozil v Pidcockovem zavetrju, 18 kilometrov pred koncem pa je napadel tudi njega in mu uspešno pobegnil. Tri kilometre pozneje je pred Britancem nabral že 30 sekund prednosti. Zdržal je do konca in v cilju postal pri kolesar v zgodovini, ki je na tej dirki slavil dvakrat zapored.
Opozorilo:297. členu Kazenskega zakonika je posameznik kazensko odgovoren za javno spodbujanje sovraštva, nasilja ali nestrpnosti.PRAVILA ZA OBJAVO KOMENTARJEV
Prijavi se na pregled dogodkov in bodi na tekočem.Strinjam se ssplošnimi pogoji.Prijavi seicon-close-circlePrišlo je do napake.icon-check-circle-2Hvala! Uspešno si se prijavil na e-novičke.