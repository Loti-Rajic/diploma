MZEZ Slovencem na Iberskem polotoku: Ostanite mirni in upoštevajte navodila

Ljubljana, 28. 04. 2025 18.33 | Posodobljeno pred 2 uramaicon-content-book-3PREDVIDEN ČAS BRANJA:1 min
Ministrstvo za zunanje zadeve je ob električnem mrku, ki je prizadel Španijo, Portugalsko, Andoro in del južne Francije, Slovence na teh območjih pozvalo, naj ostanejo mirni in upoštevajo navodila oblasti. Oteženo je tudi delo veleposlaništva v Madridu, so sporočili.
"Zaradi izpada električne energije v Španiji, na Portugalskem, v Andori in v delih Francije so moteni javni promet, telefonske povezave in signal mobilnih telefonov," so na Ministrstvu za zunanje zadeve (MZEZ) zapisali na omrežju X.
Ob tem so slovenske državljane pozvali k mirnosti in upoštevanju navodil lokalnih oblasti in organov. Kot pojasnjujejo, je oteženo tudi delo veleposlaništva v Madridu.
Kot je znano, so Španija, Portugalska in del južne Francije danes doživeli obsežen električni mrk, zaradi česar je na milijone ljudi ostalo brez oskrbe z elektriko, so sporočili tamkajšnji upravljavci električnih omrežij.
Po prvih pojasnilih upravljavca portugalskega električnega omrežja REN naj bil električni mrk posledica redkega atmosferskega pojava. Zaradi ekstremnih temperaturnih nihanj v notranjosti Španije je prišlo do nenormalnih nihanj v visokonapetostnih vodih, pojasnila upravljavca povzema britanski BBC.
Opozorilo:297. členu Kazenskega zakonika je posameznik kazensko odgovoren za javno spodbujanje sovraštva, nasilja ali nestrpnosti.PRAVILA ZA OBJAVO KOMENTARJEV
Prijavi se na pregled dogodkov in bodi na tekočem.Strinjam se ssplošnimi pogoji.Prijavi seicon-close-circlePrišlo je do napake.icon-check-circle-2Hvala! Uspešno si se prijavil na e-novičke.