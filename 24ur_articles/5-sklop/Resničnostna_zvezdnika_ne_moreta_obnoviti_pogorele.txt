Resničnostna zvezdnika ne moreta obnoviti pogorele hiše: Nimava denarja

Los Angeles, 21. 05. 2025 14.53 | Posodobljeno pred 2 uramaicon-content-book-3PREDVIDEN ČAS BRANJA:3 min
Po več kot petih mesecih, odkar so po Kaliforniji divjali uničujoči požari, resničnostna zvezdnika Heidi Montag in Spencer Pratt še vedno živita v najetem domu. Zakonca, ki sta opazovala, kako njuno hišo požirajo plameni in je pogorela do tal, sta zdaj razkrila, da nimata dovolj denarja, da bi lahko domovanje svoje družine obnovila.
V nedavnem intervjuju, ki ga je resničnostna zvezdnica in pevkaHeidi Montagdala zaThe Independent, je 38-letnica razkrila, da je le malo verjetno, da bosta z možemSpencerjem Prattomlahko obnovila družinsko hišo, v kateri sta živela z njunima dvema sinovoma. Njihov dom v prestižni losangeleški soseski Pacific Palisades so v kalifornijskih požarih uničili plameni, zakonca pa nimata dovolj denarja, da bi nepremičnino obnovila.
"Pravijo, da bo stalo pet milijonov, da bi obnovila hišo, ki je stala tretjino tega zneska. Nimava toliko denarja in nisem prepričana, ali bova sploh lahko obdržala zemljišče, saj morava zanj še vedno odplačati hipoteko. Ne vem, kaj bova storila,"je povedala 38-letnica.
Odkar so izgubili dom, družina živi v Santa Barbari, kjer je najela hišo in načrtuje prihodnost."Skušam delati tako trdo, kot lahko, in toliko, kot zmorem, da bi si lahko privoščila kakšno hišo ali polog zanjo, kjer bi lahko živeli z otroki,"je iskreno povedala pevka, ki bo konec maja izdala svoj novi album.
Par je trisobno hišo v soseski Pacific Palisades kupil leta 2017, zanjo pa sta takrat odštela 2,23 milijona evrov, kar je približno polovica zneska, za katerega Heidi trdi, da bi ga odštela za njeno prenovo, in ne tretjina. Preden je nepremičnino uničil ogenj, je bila ocenjena na 3,6 milijona evrov. Kot je navedeno na eni od spletnih strani z nepremičninami, so se cene posesti v tem delu Los Angelesa v osmih letih povišale za polovico.Na družbenem omrežju objavila posnetke goreče hišeSpencer Pratt je 7. januarja na družbenem omrežju delil posnetke, na katerih je videti, kako se njihovemu domu približujejo plameni z gostim temnim dimom."Nočna mora se je uresničila,"je povedal na enem od teh. 41-letnik, njegova soproga in sinova so uspeli pravočasno pograbiti nekaj stvari in se umakniti na varno, a so bili še priča temu, kako njihov dom požira ogenj.
"Naša življenja so tako prepletena z uporabo družbenih omrežij, da je skoraj navada, da vse posnameš in deliš,"je v nedavnem intervjuju dejala Heidi in tako pojasnila odločitev, zakaj sta z javnostjo delila posnetke.Med zvezdniki, ki so takrat izgubili svoje domove, so bili še igralski parLeighton MeesterinAdam Brody, Billy Crystal, Anna FarisinParis Hilton.
Tožita mesto Los AngelesDva tedna po požarih sta Pratt in Montag skupaj z 20 drugimi lastniki nepremičnin vložila tožbo zoper mesto Los Angeles, v kateri krivita mesto in oddelek za vodo zaradi pomanjkanja vode, ki je vplivalo na to, da požari niso bili pravočasno pogašeni in so uničili njihove domove.Počasna prenova povzroča veliko nezadovoljstvaIgralkaMandy Moore, katere družina je imela več nepremičnin, ki so jih uničili ali poškodovali januarski požari v okrožju Altadena, je nedavno na družbenem omrežju objavila zapis, v katerem se je pritožila nad počasno prenovo tega dela mesta:"Hvala, Okrožje Los Angeles, da je obnova tako frustrirajoča in nemogoča. Ne bi smela biti presenečena, a je osupljivo, koliko birokracije in ovir ste nam postavili na pot."
Do pred nekaj dnevi je bilo izdanih le 10 dovoljenj za obnovo na območju, kjer je divjal požar Eaton, dokončan pa ni bil niti en sam projekt, poročaThe Independent. Okrožje je izdalo le eno gradbeno dovoljenje na nekorporativnih delih Pacific Palisades, ki spadajo pod njegovo pristojnost. Hkrati je Oddelek za gradbeništvo in varnost Los Angelesa od marca izdal več kot 30 dovoljenj v zvezi z obnovo po požaru na tistih delih Pacific Palisades, ki še spadajo v območje mesta Los Angeles.