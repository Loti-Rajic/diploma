Redick o Dončiću: 'Ne vem, koliko je spal ponoči, cel dan je bruhal'

Minnesota, 26. 04. 2025 16.46 | Posodobljeno pred 4 uramiicon-content-book-3PREDVIDEN ČAS BRANJA:2 min
Luka Dončić je tretjo tekmo prvega kroga končnice z Minnesoto odigral kljub zdravstvenim težavam. Potem ko je na prvih dveh obračunih v povprečju beležil 34 točk, je v tokratnem porazu vpisal 'zgolj' 17 točk, 7 skokov in 8 asistenc ob neučinkovitem metu iz igre (6/16, 2/8 za tri točke). Po tekmi je njegov trener JJ Redick odkril, da je trebušna gripa močno vplivala na njegovo predstavo.
Luka Dončićje celotno tekmo kazal jasne znake slabega počutja. Na drugi strani so domači Timberwolvesi njegovo slabo predstavo s pridom izkoristili in povedli 2:1 v zmagah. Jasno je, da Dončić na tej tekmi ne bi sodeloval, če bi bila odigrana v rednem delu sezone, tokrat pa je stisnil zobe in na parketu preživel slabih 39 minut.
Posledice težav pred tekmo so bile jasno vidne, Lakersov pa ni mogla rešiti niti izjemna predstava 40-letnegaLeBrona Jamesa, ki je tekmo zaključil z 38 točkami in 10 skoki. Pri Minnesoti je odlično igral prvi zvezdnikAnthony Edwardsz 29 točkami, 8 skoki in 8 asistencami, presenetil je tudiJaden McDaniels, ki je s 30 točkami dosegel osebni rekord v končnici.
Po obračunu je trener LakersovJJ Redickodkril, kako resne so bile Slovenčeve težave."V 24 urah se ni počutil dobro in ne vem, koliko je spal ponoči. Bolel ga je trebuh. Pred tekmo je bruhal ves dan. Resnično se slabo počuti,"je po tekmi dejal Redick. Dončić je na tekmi izgubil pet žog, Lakersi pa skupno kar 19 in Minnesota je pred četrto tekmo serije v odličnem položaju.
Veliko težavo za Dončića in soigralce predstavlja tudi dejstvo, da bo naslednja tekma odigrana manj kot 48 ur pozneje, saj se bosta moštvi v ključnem četrtem obračunu soočili v nedeljo ob 21.25 s prenosom naKanalu AinVOYO.