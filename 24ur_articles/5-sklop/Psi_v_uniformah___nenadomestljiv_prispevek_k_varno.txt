Psi v uniformah – nenadomestljiv prispevek k varnosti in reševanju

Ljubljana, 01. 06. 2025 13.34 | Posodobljeno pred 4 uramiicon-content-book-3PREDVIDEN ČAS BRANJA:2 min
Službeni psi – v vojski, Policiji in reševalnih enotah sodelujejo pri iskanju pogrešanih oseb, zaznavajo droge, eksplozive, biološke sledi, pomagajo celo odkriti izvor požara. Njihovo delo je nenadomestljivo tam, kjer človeške zmogljivosti ne zadoščajo.
"To je moj najboljši sodelavec Miks,"je svojega 8-letnega mešanca med belgijskim in nemškim ovčarjem predstavilUrban Gradišek, vodnik službenega psa v Slovenski vojski. Izšolan za iskanje eksplozivnih sredstev, s svojim vohom natančno pregleda objekte pred obiskom pomembnih delegacij. Za svoje delo se je Miks šolal dve leti, a brez vsakodnevnih treningov, pravi Gradišek, ne gre.
Minilo je 70 let od ustanovitve prve šole policijskih službenih psov. Trenutno jih je 138, nekateri so še v procesu šolanja. Varujejo javne prireditve, sodelujejo pri hišnih preiskavah, iščejo prepovedane droge, orožje, biološke sledi. Vez z vodnikom je ključna za dobro sodelovanje."90 odstotkov psov je nameščenih doma pri vodnikih, kamor tudi sodijo, da se vodniki z njim ukvarjajo ves čas,"pojasnjuje vodja oddelka za šolanje policijskih psovNino Popadič.Psa najprej naučijo igre, nato ga začnejo tarčno šolati za iskanje določenih vonjev. Vsakič, ko vonj nakaže, ga nagradijo.
Psa najprej naučijo igre, nato ga začnejo tarčno šolati za iskanje določenih vonjev. Vsakič, ko vonj nakaže, ga nagradijo.
Pasji voh je do 100.000-krat bolj občutljiv kot človeški. Ima približno 220 milijonov vohalnih receptorjev,  človek jih ima, za primerjavo, okoli pet milijonov. Vonj po človeku lahko zazna pod snegom in pod tonami ruševin. Enota reševalnih psov je sodelovala tudi v iskanju pogrešanih leta 2023 v rušilnem potresu v Turčiji.S psi trenirajo na ruševini v Izobraževalnem centru za zaščito in reševanje na Igu, ta pa je postala premajhna za simulacijo zahtevnih iskalnih akcij v najtežjih razmerah."To je bil dober poligon, ampak smo ga prerasli in si res želimo, da bi tudi pri nas imeli enakovredne pogoje za trening kot naši kolegi, s tem, da smo v samem svetovnem vrhu v reševanju s psi,"praviJaka Zamernik,vodnik in inštruktor za delo z reševalnimi psi.Vse službene pse šolajo izključno na podlagi pozitivne motivacije. Pes si želi dela, ker ve, da bo po najdbi nagrajen.
S psi trenirajo na ruševini v Izobraževalnem centru za zaščito in reševanje na Igu, ta pa je postala premajhna za simulacijo zahtevnih iskalnih akcij v najtežjih razmerah."To je bil dober poligon, ampak smo ga prerasli in si res želimo, da bi tudi pri nas imeli enakovredne pogoje za trening kot naši kolegi, s tem, da smo v samem svetovnem vrhu v reševanju s psi,"praviJaka Zamernik,vodnik in inštruktor za delo z reševalnimi psi.Vse službene pse šolajo izključno na podlagi pozitivne motivacije. Pes si želi dela, ker ve, da bo po najdbi nagrajen.
Vse službene pse šolajo izključno na podlagi pozitivne motivacije. Pes si želi dela, ker ve, da bo po najdbi nagrajen.
V rubriki 24UR Fokus o tem, kako izšolati pse na tako visoko raven, katere pasme se najbolje obnesejo ter kakšna je dodana vrednost psov s poslanstvom. Ne zamudite 24UR Fokus – nocoj v oddaji 24ur!