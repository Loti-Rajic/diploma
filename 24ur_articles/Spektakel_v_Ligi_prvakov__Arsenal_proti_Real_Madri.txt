Spektakel v Ligi prvakov: Arsenal proti Real Madridu v družbi Zlatka Zahovića

Ljubljana, 08. 04. 2025 18.15 | Posodobljeno pred 1 uroicon-content-book-3PREDVIDEN ČAS BRANJA:1 min
Real Madrid je nesporni kralj najprestižnejšega klubskega tekmovanja v svetovnem nogometu. Kot se za kralja spodobi, mu krono želi ukrasti celotna Evropa. V zadnjih letih so bili nasprotniki redko uspešni in zadnji v dolgi vrsti optimističnih izzivalcev je londonski Arsenal. V studiu Lige prvakov se bo Sanji Modrić in komentatorju Tomažu Lukaču pridružil velikan slovenskega nogometa Zlatko Zahović, ki nikoli ni skrival svoje naklonjenosti kraljevemu klubu. Prenos spektakularnega četrtfinalnega obračuna na londonskem Emiratesu se na Kanalu A in VOYO začne ob 20.30.
Čeprav se trenerja Arsenala in Real Madrida ubadata s poškodbami obrambnih igralcev, je jasno, da bo obračun med drugouvrščenima moštvoma angleškega in španskega prvenstva prepoln kakovostnih nogometašev, ki so zmožni lastnoročno odločiti tako pomemben obračun.
Do zdaj sta se velikana v Ligi prvakov srečala le dvakrat. Leta 2006 jeThierry Henryv osmini finala zabil edini gol na obeh obračunih, Arsenal pa je sezono končal v velikem finalu, kjer je slavila Barcelona. Tudi zdaj bo v središču pozornosti francoski zvezdnik, ki zabija gole kot za stavo, a tokrat bo nosil dres belega baleta. Henryjev naslednikKylian Mbappeje v klub, za katerega navija od mladosti, prestopil z jasnim ciljem, da prvič v karieri osvoji prestižno lovoriko.
Čeprav še ni upravičil izjemno visokih pričakovanj, je na 28 tekmah v tej sezoni zabil že 22 golov. Poleg njega bostaRodrygoinVinicius Jr.pretila najboljši obrambi angleške Premier League, ki se bo z madridskim velikanom soočila brez ključnega možaGabriela Magalhaesa. Na drugi strani je velik razlog za optimizem v Londonu povratek prvega zvezdnikaBukaya Sakepo dolgi odsotnosti zaradi poškodbe. Prenos obračuna se bo naKanalu Azačel ob 20.30.
Opozorilo:297. členu Kazenskega zakonika je posameznik kazensko odgovoren za javno spodbujanje sovraštva, nasilja ali nestrpnosti.PRAVILA ZA OBJAVO KOMENTARJEV
Prijavi se na pregled dogodkov in bodi na tekočem.Strinjam se ssplošnimi pogoji.Prijavi seicon-close-circlePrišlo je do napake.icon-check-circle-2Hvala! Uspešno si se prijavil na e-novičke.