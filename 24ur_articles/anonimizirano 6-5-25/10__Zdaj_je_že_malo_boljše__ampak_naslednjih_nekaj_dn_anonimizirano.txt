'Zdaj je že malo boljše, ampak naslednjih nekaj dni bo zelo zahtevnih'

[KRAJ], 08. 03. 2025 19.02 | Posodobljeno pred 1 uroicon-content-book-3PREDVIDEN ČAS BRANJA:2 min
[IME] je po grdem padcu in zmagi na dirki [KRAJ] pred novinarje kljub številnim odrgninam na levem delu telesa stopil nasmejan in dobre volje. 'Adrenalin je deloval do cilja. Potem pa čutiš vse rane. Zdaj je že malo boljše, ampak naslednjih nekaj dni bo kar zahtevnih,' je dejal slovenski as po drugi zaporedni zmagi na tej dirki.
"To je bila verjetno najbolj zanimiva dirka tu, na kateri sem nastopal. Vesel sem, da mi je uspelo zmagati,"je po dirki v [KRAJ] dejal [IME]. Padec je bil na prvi pogled grozen in marsikdo je podvomil v njegovo sposobnost nadaljevanja dirke, a prvi kolesar sveta ni okleval niti za trenutek."Šokiran sem bil in začutil sem adrenalin. Poskušal sem se čim prej vrniti na kolo. Na žalost je bilo v jarku veliko grmovja. Bilo je boleče,"je dodal [IME].
Padec se je zgodil 50 kilometrov pred koncem, 18 kilometrov pred koncem pa je [IME] dokončno zlomil konkurenco in zmagal z veliko prednostjo ene minute in 24 sekund."Napasti sem želel v naslednjem sektorju, tistem tik za krajem padca. Na srečo sem imel dovolj časa za napad. Včasih padeš tudi na domačih cestah. Ceste tukaj res dobro poznam. Ta spust mi je zelo znan. Včasih malo prehitro prideš v ovinek in padeš,"je okoliščine padca opisal trikratni zmagovalec dirke [KRAJ].
[IME] na videz ni utrpel hudih posledic, več pa bo znanega v prihodnjih dneh."Adrenalin je deloval do cilja. Potem pa čutiš vse rane. Zdaj je že malo boljše, ampak naslednjih nekaj dni bo kar zahtevnih,"je zaključil trikratni zmagovalec dirke po [KRAJ].
Opozorilo:297. členu Kazenskega zakonika je posameznik kazensko odgovoren za javno spodbujanje sovraštva, nasilja ali nestrpnosti.PRAVILA ZA OBJAVO KOMENTARJEV
Prijavi se na pregled dogodkov in bodi na tekočem.Strinjam se ssplošnimi pogoji.Prijavi seicon-close-circlePrišlo je do napake.icon-check-circle-2Hvala! Uspešno si se prijavil na e-novičke.