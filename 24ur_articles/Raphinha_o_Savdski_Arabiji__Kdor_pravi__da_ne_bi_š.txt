Raphinha o Savdski Arabiji: Kdor pravi, da ne bi šel, laže

Barcelona, 26. 04. 2025 13.12 | Posodobljeno pred 53 minutamiicon-content-book-3PREDVIDEN ČAS BRANJA:2 min
Eden najbolj vročih nogometašev na svetu je pred dnevi prejel ponudbo iz Savdske Arabije. "Bil sem zelo presenečen, saj so številke zares velike. To človeku spremeni življenje," je med drugim povedal 28-letni krilni napadalec blaugrane Raphinha.
V preteklih dneh je bilo v katalonski prestolnici veliko govora o novi pogodbiRaphinhe, ki je v Barceloni eden izmed ključnih igralcev ekipe. A brazilski nogometaš, ki v letošnji sezoni igra na izjemno visokem nivoju, je v nedavnem intervjuju priznal, da je s strani Al Hilala prejel neverjetno ponudbo."Do mene so prišle novice o ponudbi iz Savdske Arabije in iskreno sem bil zelo presenečen, saj so številke zelo, zelo visoke. Če bi to ponudbo prejel lani, bi šel,"je dejal Raphinha.
Številni govorijo, da v Savdski Arabiji ne bi igrali, a brazilski krilni napadalec temu preprosto ne verjame."Kdor pravi, da ne bi šel, laže. To so številke, ki človeku spremenijo življenje,"je dodal 28-letnik, ki pa se zaveda, da ima na evropskih tleh še marsikaj za dokazati."Veliko še lahko ponudim Barceloni in brazilski reprezentanci, tako da bom probal ignorirati denar in slediti svojim športnim sanjam,"je zaključil Raphinha, katerega pogodba s katalonskim velikanom veže do julija 2027.
Brazilec se je Barceloni pridružil leta 2022, ko je za 58 milijonov evrov zapustil angleški Leeds United. Nekaj časa je trajalo, da se je Raphinha privadil na novo okolje, v letošnji sezoni pa je presegel vsa pričakovanja. V španskem prvenstvu je na 31 tekmah sodeloval pri 26 zadetkih, v Ligi prvakov pa je na 12 obračunih zabil 12 golov in prispeval sedem asistenc.
Opozorilo:297. členu Kazenskega zakonika je posameznik kazensko odgovoren za javno spodbujanje sovraštva, nasilja ali nestrpnosti.PRAVILA ZA OBJAVO KOMENTARJEV
Prijavi se na pregled dogodkov in bodi na tekočem.Strinjam se ssplošnimi pogoji.Prijavi seicon-close-circlePrišlo je do napake.icon-check-circle-2Hvala! Uspešno si se prijavil na e-novičke.