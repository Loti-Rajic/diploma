Stanje delavcev, ki sta bila poškodovana v eksploziji, stabilno

Ljubljana, 26. 04. 2025 11.44 | Posodobljeno pred 2 uramaicon-content-book-3PREDVIDEN ČAS BRANJA:1 min
Zdravstveno stanje moških, ki sta bila v petek poškodovana v eksploziji na območju Rožne doline v Ljubljani, je stabilno in sta v procesu zdravljenja, so potrdili v Univerzitetnem kliničnem centru Ljubljana. Policijska preiskava dogodka medtem še poteka.
Kot je znano, je na območju Rožne doline v Ljubljani v petek okoli 11. ure pri izvajanju del na enem izmed objektov odjeknila eksplozija, v kateri sta bila huje poškodovana moška, ki sta opravljala gradbena dela. Poškodovanca so prepeljali v UKC Ljubljana, kjer so za STA danes potrdili, da je njuno zdravstveno stanje stabilno in da sta v procesu zdravljenja.
Preiskava kraja dogodka medtem še poteka, so za STA danes navedli na Policijski upravi Ljubljana.Vzrok za eksplozijo še ni pojasnjen. Kot so v petek sporočili ljubljanski policisti, bi glede na prve podatke lahko šlo za eksplozijo neeksplodiranega ubojnega sredstva manjše velikosti iz obdobja druge svetovne vojne.
Vzrok za eksplozijo še ni pojasnjen. Kot so v petek sporočili ljubljanski policisti, bi glede na prve podatke lahko šlo za eksplozijo neeksplodiranega ubojnega sredstva manjše velikosti iz obdobja druge svetovne vojne.
Opozorilo:297. členu Kazenskega zakonika je posameznik kazensko odgovoren za javno spodbujanje sovraštva, nasilja ali nestrpnosti.PRAVILA ZA OBJAVO KOMENTARJEV
Prijavi se na pregled dogodkov in bodi na tekočem.Strinjam se ssplošnimi pogoji.Prijavi seicon-close-circlePrišlo je do napake.icon-check-circle-2Hvala! Uspešno si se prijavil na e-novičke.