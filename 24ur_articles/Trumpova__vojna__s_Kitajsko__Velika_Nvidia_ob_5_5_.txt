Trumpova 'vojna' s Kitajsko: Velika Nvidia ob 5,5 milijarde?

Ljubljana , 16. 04. 2025 07.18 | Posodobljeno pred 1 uroicon-content-book-3PREDVIDEN ČAS BRANJA:2 min
Tehnološki mogotec v izdelavi čipov Nvidia pričakuje, da ji bodo Trumpove zaostritve pravil o izvozu čipov na Kitajsko odnesle približno 5,5 milijarde dolarjev (4,8 milijarde evrov).
Eno izmed najbolj vročih podjetij, ki je imelo še pred kratkim eno najbolj zaželenih delnic, se boji, kaj zaostrovanje Trumpove politike do Kitajske pomeni za njeno poslovanje.
Proizvajalec mikročipov Nvidia je sporočil, da bodo Trumpova izvozna pravila za podjetje pomenila stroške v višini 5,5 milijarde dolarjev (4,8 milijarde evrov). Nvidia je v torek opozorila, da ji je ameriška vlada prejšnji teden povedala, da bo za njen čip H20 potrebno dovoljenje za prodajo na Kitajsko, vključno s Hongkongom.
Kot poročaBBC,  to pomeni, da bo velikan za proizvodnjo čipov, ki je bil v središču razcveta umetne inteligence, zdaj potreboval licence za izvoz svojega čipa H20 AI na Kitajsko, ki je bil eden njegovih najbolj priljubljenih. Pravila prihajajo sredi stopnjujoče se trgovinske vojne med ZDA in Kitajsko, pri čemer obe državi druga drugi uvajata visoke trgovinske tarife za različno blago.
Delnice Nvidie so ob tem padle za skoraj šest odstotkov. Tehnološki velikan je sporočil, da so jim zvezni uradniki povedali, da bo zahteva po licenci veljala za nedoločen čas:"Kot so pojasnili, zahteva po licenci naslavlja tveganje, da bi se ti izdelki lahko uporabljali ali preusmerili v superračunalnik na Kitajskem,"so sporočili iz Nvidie.
Marc Einsteiniz svetovalne družbe Counterpoint Research je zaBBCocenil, da čeprav gre za veliko denarja, je to nekaj, kar Nvidia lahko prenese:"Toda kot smo videli v zadnjih nekaj dneh in tednih, je to morda v veliki meri pogajalska taktika. Ne bi me presenetilo, če bi v bližnji prihodnosti opazili nekatere izjeme ali spremembe tarifne politike, glede na to, da to ne vpliva samo na Nvidio, ampak na celoten ameriški polprevodniški ekosistem."
Opozorilo:297. členu Kazenskega zakonika je posameznik kazensko odgovoren za javno spodbujanje sovraštva, nasilja ali nestrpnosti.PRAVILA ZA OBJAVO KOMENTARJEV
Prijavi se na pregled dogodkov in bodi na tekočem.Strinjam se ssplošnimi pogoji.Prijavi seicon-close-circlePrišlo je do napake.icon-check-circle-2Hvala! Uspešno si se prijavil na e-novičke.