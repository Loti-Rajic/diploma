Istra po neurju 'potopljena': ulice preplavljene z rjavo vodo

Medulin/Mladenovac, 06. 05. 2025 17.14 | Posodobljeno pred 14 uramiicon-content-book-3PREDVIDEN ČAS BRANJA:2 min
Hrvaško Istro je zajelo kratko, a močno neurje. Številne ulice in zgradbe v Medulinu so poplavljene, zaradi česar je občina prebivalcem izdala posebno opozorilo. Na ulicah je bil tudi župan, ki je z gasilci in prvimi posredovalci ocenjeval škodo. O kaosu medtem poročajo tudi z nekaterih predelov Srbije, kjer sta pustošila toča in močan veter.
Občina Medulin je na družbenem omrežju prebivalcem sporočila, da je zaradi hudega neurja, ki je zajelo Istro, v mestu poplavljenih več ulic in javnih zgradb, možna pa je tudi škoda na zasebnih hišah in kleteh.
Kot so dodali, je bil na terenu tudi županIvan Kirac, ki je skušal z gasilci in drugimi službami oceniti nastalo škodo."Delamo vse, kar je v naši moči, da bi trenutno izredno stanje rešili kar se da hitro,"so sporočili.Že zdaj pa je sicer jasno, da škoda ne bo majhna. Več kot tisoč gospodinjstev je medtem zaradi neurja ostalo tudi brez električne energije.
Že zdaj pa je sicer jasno, da škoda ne bo majhna. Več kot tisoč gospodinjstev je medtem zaradi neurja ostalo tudi brez električne energije.
Net.hrporoča, da je poleg močnega deževja tam klestila tudi toča, zaradi česar bi lahko bila poškodovana številna sadna drevesa in rastline. V delih Brodsko-posavske županije so ledena zrna uničila pridelke in sadno drevje.
Močno deževje so pred tem zabeležili na širšem območju Novigrada in Poreča ter Žminja v notranjosti Istre. Do 16.30 so v Premanturi zabeležili 120 milimetrov dežja, v Medulinu 75 milimetrov in v Pomerju 51 milimetrov, še pišeIstra.met.
A neurje ni prizadelo le naše južne sosede, temveč tudi širši okoliš. Srbski mediji poročajo, da je na nekaterih območjih padala toča v velikosti lešnikov, ledena zrna pa so uničila poljske pridelke.
Nevihta je medtem v Mladenovcu povzročila pravi kaos. Močan veter je odnesel del strehe stavb, lomil veje, podrl daljnovode, poškodovan pa je tudi vsaj en avtomobil, poročaKurir.rs.
Opozorilo:297. členu Kazenskega zakonika je posameznik kazensko odgovoren za javno spodbujanje sovraštva, nasilja ali nestrpnosti.PRAVILA ZA OBJAVO KOMENTARJEV
Prijavi se na pregled dogodkov in bodi na tekočem.Strinjam se ssplošnimi pogoji.Prijavi seicon-close-circlePrišlo je do napake.icon-check-circle-2Hvala! Uspešno si se prijavil na e-novičke.