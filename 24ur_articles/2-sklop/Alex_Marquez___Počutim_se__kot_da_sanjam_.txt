Če je bila še pred začetkom dirkaškega konca tedna v Jerezu večina oči uprtih v Marca Marqueza, je slavo požel njegov mlajši brat Alex, ki se je veselil krstne zmage v razredu motoGP. Z Alexovim uspehom sta se vpisala v zgodovino kot prva brata z zmagama v kraljevskem razredu, hkrati pa sta tudi glavna tekmeca v boju za naslov prvaka. "Počutim se, kot da sanjam," je po enem največjih uspehov v karieri s širokim nasmeškom na obrazu dejal 29-letni Španec.