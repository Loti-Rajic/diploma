"Stranke leve sredine so izpraznjene, vsebinsko ne ponujajo nič prepričljivega in nič ambicioznega." Nekdanji predsednik republike Borut Pahor je bil gost tokratnega podkasta po objavi aprilskega merjenja utripa javnega mnenja, ki ga za našo hišo pripravlja inštitut Mediana. In bil zelo jasen in oster predvsem v kritiki slovenskega levega političnega pola, katerega del je bil dolga leta seveda tudi sam. A po njegovem ga že vseskozi vodijo centri moči zunaj uradne politike, njegovo glavno poslanstvo pa da je predvsem, da zaseda mesto, ki bi ga sicer Janez Janša.
"Jaz mislim, da je leva sredina v zadnjih dvajsetih letih pokazala vse, kar ima, in da ni sposobna neke vsebinske  regeneracije, kjer bi z neko strastjo nastopila pred ljudmi prihodnje leto in jih nagovorila, da jo zaradi vsebinskih razlogov volijo. "Borut Pahorje tokrat brez dlake na jeziku večkrat ponovil, da upanja za slovensko levico pravzaprav ne vidi več. "Zdi se mi, da smo se ujeli v neki časovni kapsuli,ko je po njegovem edino poslanstvo levice, tudi aktualne vlade ali morebitnega novega igralca – denimo Vladimirja Prebiliča–  da na oblasti ni Janeza Janše.
Kot volivca, ki je volil eno od strank te koalicije, ga je aktualna vlada razočarala s celo vrsto stvari. Očita ji ideološke spodrsljaje, denimo ukinitev Muzeja slovenske osamosvojitve ali dneva spomina na žrtve komunizma, pa tudi nek "ideološki napad na zasebno zdravstvo" z zakonom o zdravstveni dejavnosti.
In čeprav hkrati poudari, da je velik zagovornik javnega zdravstva, meni, da je treba "zasebni iniciativi dati več prostora". In to ne le v zdravstvu, po njegovem se je vlada nasploh postavila proti zasebnemu sektorju, še doda Pahor, ki je v 32 letih politične kariere zasedal praktično vse državne politične funkcije, se je pa zdaj tudi sam podal v zasebne vode, je ustanovitelj in direktor zasebnega Zavoda Prijatelji Zahodnega Balkana, in zdaj govori "kot analitik, ne kot politik". Leve stranke po Pahorjevem mnenju v praktično vseh 20 letih, ko so bile na oblasti, pravzaprav nimajo prave moči, ampak jih po njegovem vedno vodijo centri moči zunaj uradne politike, kot je tudi sam že večkrat dejal, strici iz ozadja. Ki jih Pahor sicer tudi tokrat ni želel imenovati.
Bivši predsednik v zadnjem času ni govoril z Janezom Janšo. Predvideva pa, da bo v prihodnjem obdobju ravnal po enem od dveh scenarijev: ali bo poskušal oblikovati predvolilno koalicijo po vzoru Demosa, ali pa bo ocenil, da je prav, da pusti levo sredino, ki res nima več kaj ponuditi, zgniti do konca. Potem bo verjetno izpustil  te volitve kot ključne in se bo potrudil zamenjati oblast po volitvah, da bo torej na volitvah poskušal okrepiti svoj osebni položaj in nato izčrpati vlado takoj, ko bo sestavljena.
Kot nekdanji tako premier kot predsednik države meni, da pogosto zelo napet odnos med aktualno predsednico državeNatašo Pirc Musarin predsednikom vlade Robertom Golobom obremenjuje politični prostor. "Morda celo bolj, kot mislimo," pravi Pahor, "saj je zelo oseben in temu se je treba vedno postaviti po robu, osebne poglede nekako podrediti odgovornosti položaja. "Po njegovem je prav tu pri obeh videti politično neizkušenost. Kaj je sicer razkril o odnosu z ameriškim predsednikom Donaldom Trumpom, glede česa je vendarle optimističen in kako odgovori na vprašanje, kako bo volil na prihajajočem referendumu o umetniških pokojninah, pa v podkastu.
