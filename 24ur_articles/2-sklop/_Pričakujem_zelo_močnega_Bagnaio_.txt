"Pričakujem izjemno močnega Pecca," pred prvo letošnjo evropsko dirko razreda motoGP, Veliko nagrado Španije, pravi Marc Marquez. Na dirkališču v Jerezu je namreč zadnje tri preizkušnje dobil njegov moštveni tekmec pri Ducatiju Francesco Bagnaia. Trikrat je v Andaluziji na najvišjo stopničko stopil tudi osemkratni svetovni prvak, ki je na domačo preizkušnjo prispel z dobro popotnico: dvojno zmago v Katarju, s katero je še povečal prednost v skupnem seštevku. Bo Bagnaia zaustavil njegov nalet? Iz Jereza poroča Žiga Košec.