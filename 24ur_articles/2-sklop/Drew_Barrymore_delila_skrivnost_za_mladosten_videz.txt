Igralka Drew Barrymore je na vprašanje gledalca njene pogovorne oddaje odvrnila, da se nikoli ni poslužila lepotnih popravkov. "In želim, da tako tudi ostane," je dejala. Ob tem je sicer poudarila, da ne obsoja ostalih, ki se za popravke odločijo. "Edino, kar vem, je, da ne obsojajte drugih ljudi, ki delajo stvari drugače," je še dejala zvezdnica.
Ljubljenka občinstva Drew Barrymore tudi v 50. navdušuje s svojim mladostnim videzom. Kako ji uspe ohranjati mladostniško igrivost, je zanimalo tudi enega od gledalcev njene pogovorne oddaje. "Ali nam lahko zaupate skrivnost, kako se lahko tako lepo starate in se dobro počutite v svoji koži?" jo je vprašal. Igralka je brez pomislekov odgovorila: "Ničesar nisem storila in želim si, da tako tudi ostane."
Čeprav sama pristaja na naravno staranje, pa ne obsoja drugih, ki so opravili določene posege. Dejala je, da je ena od njenih prijateljic po lepotnem posegu postala bolj samozavestna. "Vendar menim, da naj vsak stori tisto, kar mu ustreza. Edino, kar vem, je, da ne obsojajte drugih ljudi, ki delajo stvari drugače," je dejala. Ob tem je dodala, da se zaradi staranja sama kdaj počuti negotovo glede določenih delov telesa. "Rada bi si rekla, da ne smem biti tako zlobna do sebe. Torej, bolj prijazni, potrpežljivi, ljubeči, sprejemajoči in manj razdiralni, kot smo lahko, bolje je za našo duševno in duhovno igro, ki vpliva na obraz," je dodala. Po njenih besedah je nasmeh boljše ličilo od šminke. "Ni pomembno, kako ste videti, ampak kako se počutite,"je še pripomnila zvezdnica.
