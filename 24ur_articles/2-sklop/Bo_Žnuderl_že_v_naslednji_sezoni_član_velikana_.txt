Slovenija ima že pregovorno odlične vratarje. Ne samo Jan Oblak, v ozadju jih je še nekaj, ki čakajo preboj na "veliko estrado". Tai Žnuderl je eden izmed njih. Mariborčan, ki je bil lani član mlade zasedbe portugalske Brage, ki je na koncu osvojila naslov državnega prvaka, v višino meri dobra dva metra in je po vseh značilnostih vratar za velike stvari. Tamkajšnji mediji že pišejo o morebitnem odhodu k evropskemu velikanu. Morda se mu prestop uresniči že po tej sezoni, saj so zagrizli številni velikani, ki prihajajo iz Italije, Španije, Nemčije in tudi Portugalske. Na Iberijskem polotoku ga radi primerjajo z Janom Oblakom, ki se je med svetovne zvezde izstrelil v dresu lizbonske Benfice.
Na Portugalskem radi primerjajo z Janom Oblakom, ki se je med svetovne zvezde izstrelil v dresu Benfice. Tai Žnuderlpa se je zapisal Bragi, kjer je član mlade zasedbe, 18-letni čuvaj mreže iz Maribora (letnik 2007) pa tudi že trka na vrata prve ekipe Brage. Tam je pred leti igral tudi slovenski reprezentančni napadalecAndraž Šporar. Žnuderl je pri 16-tih letih odšel v tujino, pred tem pa je nosil dres mladih selekcij Maribora. Je tudi član mlade slovenske reprezentance, v preteklosti je branil za selekcije U15, U17, U17 in U18.
"Gre za več kot dva metra visokega vratarja, ki tudi že ima izkušnje z igranjem v mladinski Ligi prvakov. Ob tem je bil član vseh mlajših reprezentančni selekcij svoje države in zdi se, da je pravi naslednik Jana Oblaka, ki je svojo izjemno kariero tudi tlakoval na Portugalskem, takrat v dresu Benfice," se spominjajo Oblaka portugalski mediji in Žnuderla postavljajo kot njegovega legitimnega naslednika.
Ob tem Portugalci dodajajo, da je na naslov Brage že prišlo nekaj mamljivih ponudb ... "Ker je fant šele pred kratkim dopolnil 18 let, ga v klubu ne želijo obremenjevati z imeni potencialnih snubcev, a na dlani je, da so zagrizli nekateri evropski velikani. Prav lahko se zgodi, da bo ob primerni odškodnini novo sezono začel v drugem klubu. A to se bo, seveda, vprašalo tudi vodstvo Brage, ki ima s fantom velike načrte," pa je pred dnevi pisala vselej dobro obveščena portugalska A Bola.