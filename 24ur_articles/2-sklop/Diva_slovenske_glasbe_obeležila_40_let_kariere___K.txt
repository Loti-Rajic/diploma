Helena Blagne na slovenski glasbeni sceni kraljuje že štiri desetletja. Ob tej priložnosti je s koncertom v ljubljanskih Križankah obeležila jubilej, na odru pa so se ji pridružila številna znana imena. "Kar je v svetu Cher, je v Sloveniji Helena Blagne," je med drugim o priznani slovenski glasbenici dejala pevka Nastja Vodenik.
Helena Blagneje z gala koncertom v ljubljanskih Križankah obeležila 40 let svoje bogate kariere. Z nastopom, polnim ekstravagance, tankočutnosti in dobre glasbe je poslušalcem še enkrat več dokazala, zakaj velja za največjo divo slovenske zabavne glasbe. "Helena je diva nad divami. Kar je v svetu Cher, je v Sloveniji Helena Blagne. Mislim, da smo lahko samo ponosni, da jo lahko še vedno poslušamo in da jo bomo še vsaj 40 let,"je dejala pevka Nastja Vodenik. Tekstopiska Urša Vlašič je dejala, da sta s Heleno kljub dolgoletnemu profesionalnemu odnosu v prvi vrsti prijateljici. "Jaz jo dobro poznam. Vem, kakšna je - srčna, iskrena, mama, na odru diva - in verjamem, da jo ljudje prepoznajo kot dobro osebo. Zato tudi pridejo na njen koncert,"je povedala.
Tekstopiska Urša Vlašič je dejala, da sta s Heleno kljub dolgoletnemu profesionalnemu odnosu v prvi vrsti prijateljici. "Jaz jo dobro poznam. Vem, kakšna je - srčna, iskrena, mama, na odru diva - in verjamem, da jo ljudje prepoznajo kot dobro osebo. Zato tudi pridejo na njen koncert,"je povedala.
Med nastopom se je Heleni na odru pridružila vrsta njenih glasbenih kolegov. Med njimi je bil tudi frontman skupine Mrfy Gregor Strasbergar - Štras. "Verjetno smo edini dovolj čudni, da lahko z njo zapojemo in zaigramo skladbo Dež," je dejal v smehu. Heleno je označil za legendo. "Zelo smo se zabavali, ko je prišla na vaje," je še povedal glasbenik.
Helena Blagne je z več kot 2,5 milijona prodanimi nosilci zvoka doma in v tujini najuspešnejša slovenska pevka vseh časov. "Hipen uspeh je mogoč, vprašanje pa je, kako se obdržati. To je bistvo. Najboljši in najbolj vztrajni se obdržijo," je glasbenica pred dnevi dejala v POPkastu.
