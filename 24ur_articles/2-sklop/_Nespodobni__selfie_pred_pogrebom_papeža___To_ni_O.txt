Bavarski premier je pogrebno slovesnost papeža Frančiška pospremil z objavo fotografije na družbenih omrežjih. Nasmejani selfie Markusa Söderja in nemškega predsednika Franka-Walterja Steinmeierja pa je med uporabniki sprožila val kritik. "To ni Oktoberfest. Najbrž smo lahko veseli, da v rokah ne drži tudi kebaba," se je glasil le eden od njih.
"Pravkar smo pristali v Rimu: s predsednikom Frankom-Walterjem Steinmeierjem se zdaj odpravljamo v Vatikan na pogrebno slovesnost za pokojnega papeža Frančiška," je ob delitvi fotografije na družbenem omrežju zapisal bavarski premierMarkus Söder.
Čeprav verjetno ni bila zlonamerna, pa je bila objava najmanj nekoliko neposrečena, če ne celo žaljiva, kot so izpostavili nekateri uporabniki spleta. Nemška politika se namreč na selfiju prešerno smejita kameri, kar je sprožilo številne kritike. "Pogrebni selfiji so izjemno nedostojni. Papežev pogreb ni oktoberfest. Najbrž smo lahko veseli vsaj, da Söder v rokah ne drži tudi kebaba,"je zapisala političarka nemške Svobodne demokratske stranke FDP Marie-Agnes Strack-Zimmermann. In ni bila edina, ki jo je objava zmotila. Tudi levičarskemu politiku Dietmarju Bartschuse fotografija ni zdela okusna. "Malo preveč veselo za pogreb, se vam ne zdi?"je komentiral.
Vendar pa to ni bila politikova edina objava ob boku pogreba. Ob prihodu na Trg svetega petra se je oglasil znova: "Zelo ganljivi trenutki v Rimu malo pred začetkom slovesnosti. Papeža Frančiška bomo zelo pogrešali. Ganljivo, koliko ljudi se bo od njega poslovilo prav tukaj, na Trgu svetega Petra v Vatikanu in doma pred svojimi televizorji po vsem svetu. "Skupaj se je bavarski premier po pristanku v Rimu oglasil kar štirikrat. Objava politika stranke Krščansko-socialna unija (CSU) je sprožila jezo tudi v sestrski stranki Krščansko demokratska unija (CDU). "Sram in pobožnost očitno ne obstajata več," je komentiral Dennis Radtke, predsednik Krščansko-demokratskega delavskega združenja Nemčije (CDA). Kritičen je bil tudi evropski poslanec CDU. Nemški politik je sicer svojo prvo objavo na Instagramu - selfie - kmalu zaprl možnost komentiranja, odprte pa je sicer pustil ostale objave iz Vatikana. Prav tako je komentiranje še vedno mogoče na drugih družbenih omrežjih, kjer je delil fotografijo. "Ste današnja tema pogovora vi ali pokojni vodja Rimskokatoliške cerkve?"je pod eno od njih vprašal uporabnik družbenega omrežja."Pogrebi ali podobni dogodki niso nikoli dobra priložnost, da se postavite v središče pozornost,"je zapisala druga uporabnica in tretji spet: "Moraš res objavljati fotografije s pogreba, kjer si v središču pozornosti ti?"
Del nemške delegacije v Rimu je bil sicer poleg Söderja in Steinmeierja tudi vršilec dolžnosti kanclerja Olaf Scholz. Njegovega verjetnega naslednika na mestu kanclerja, vodje CDU Friedricha Merza, na pogrebu papeža Frančiškani bilo. Sicer so s s podobnimi očitki v preteklih dneh soočili tudi številni drugi, poleg poznanih obrazov tudi drugi verniki, ki so se prišli pokloniti pokojnemu papežu. Fotografirali so se namreč s pokojnikom in sebske na jezo Vatikana objavljali na družbenih omrežjih. Kot kakšen televizijski poročevalec o dogajanju v Vatikanu pa je vernike v ZDA prek družbenih omrežij obveščal tudi newyorški nadškof.
