Največja evropska MMA organizacija se ne ustavlja. V soboto zvečer je namreč na sporedu že tretji borilni spektakel organizacije KSW v letu 2025. KSW 104 gosti Gorwoz, kjer se bosta v glavni borbi večera za naslov prvaka srednje kategorije pomerila veterana poljskega MMA-ja Piotr Kuberski in Tomasz Romanowski. KSW 104 si lahko v živo ogledate na VOYO.
36-letni Piotr Kuberski velja za enega najboljših poljskih borcev, ki se niso borili za katero izmed večjih svetovnih organizacij, a bo moral svoj status upravičiti proti veteranu Tomaszu Romanowskemu. Kuberski, ki je v nizu kar 13 zaporednih zmag, se je KSW-ju pridružil konec leta 2023 in se s tremi zaporednimi zmagami s predčasnim zaključkom hitro povzpel po lestvici izzivalcev prvaka srednje kategorije. Da bi si tudi dokončno zagotovil borbo za naslov prvaka, pa bo moral 'medved' premagati Romanowskega, ki se bo že 29. v profesionalni karieri podal v kletko. Tudi zanj bo borba v Gorzowu še kako pomembna, saj bi z zmago postal začasni prvak srednje kategorije in si tako prislužil pravico znova izzvati aktualnega prvakaPawla Pawlaka, proti kateremu je borbo za naslov prvaka pred skoraj dvema letoma sicer že izgubil.
Seznam vseh borb, ki si jih boste lahko ogledali na VOYO: Srednja kategorija: Piotr Kuberski – Tomasz Romanowski (za naslov začasnega prvaka)Velterska kategorija: Tymoteusz Lopaczyk – Oskar Szczepaniak Ženska slamnata kategorija: Ewelina Wožniak – Sofiia Bagishvili Poltežka kategorija: Maciej Rožanski – Bartosz Leško Poltežka kategorija: Krzysztof Glowacki – Jordan Nandor Poltežka kategorija: Sergiusz Zajac – Michal Dreczkowski Lahka kategorija: Bartlomiej Kopera –Szymon Karolczyk (deljena sodniška odločitev) Srednja kategorija: Damian Mieczkowski –Bartosz Kurek (tehnični nokavt) Težka kategorija: Marek Samociuk– Filip Stawowy (soglasna sodniška odločitev)
