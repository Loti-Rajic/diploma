Bahrajnska organizacija mešanih borilnih veščin BRAVE CF bo sedmega junija v sodelovanju s slovensko organizacijo WFC znova napolnila ljubljansko Halo Tivoli. A še pred prihodom v Slovenijo se bo BRAVE CF prvič ustavila v Švici, kjer bo na borilnem dogodku z zaporedno številko 94 Pavel Dailidko prvič branil naslov prvaka težke kategorije. BRAVE CF 94 si boste lahko v soboto ob 20.00 v živo ogledali na VOYO.
Švica bo s tem dogodkom postala 36. država na svetu in 17. država v Evropi, ki je gostila organizacijo BRAVE CF. S tem se bo pridružila Sloveniji, Angliji, Romuniji, Švedski, Rusiji, Severni Irski, Belorusiji, Italiji, Poljski, Srbiji, Nemčiji, Franciji, Španiji, Nizozemski, Bolgariji in Avstriji. Seznam vseh borb, ki si jih boste lahko ogledali na VOYO: Težka kategorija: Pavel Dailidko – Odie Delaney (za naslov prvaka)Peresna kategorija: Damien Lapilus – Vitor Hugo Supervelterska kategorija: Mansur Abdurzakov – Alex Lohore Dogovorjena teža (72 kilogramov): Dimitris Moirotsos – Youssef Boughanem Srednja kategorija: Yusup Magomedov – Tornike Gigauri Velterska kategorija: Kevin Ruart – Ahmad Labban Lahka kategorija: Karol Arteaga – Magomed-Emin Dadaev Lahka kategorija: Kevin Quiroz – Dejan Ovuka
