Da so živali naši najboljši terapevti, ni le pregovor, to potrjujejo tudi znanstvene študije. A kaj, če bi svojega psa lahko pripeljali kar v šolo? V ljubljanskem Biotehničnem izobraževalnem centru to ni le ideja, ampak resničnost, saj dijaki svoje štirinožne prijatelje vključujejo v pouk. Na Dolenjskem pa pasji terapevti razveseljujejo stanovalce Doma starejših v Trebnjem in dokazujejo, da ena tačka res lahko naredi veliko razliko.