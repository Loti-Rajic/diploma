Trener Arsenala Mikel Arteta je potrdil, da se Bukayo Saka vrača na igrišča pred četrtfinalnim obračunom Lige prvakov proti Real Madridu. Saka se je po poškodbi stegenske mišice vrnil v ekipo in bo verjetno igral na tekmi proti Fulhamu.
Mikel Artetaje na novinarski konferenci pred obračunom angleškega prvenstva s Fulhamom v torek dejal, da boBukayo Sakaproti mestnim tekmecem najverjetneje zaigral. To pomeni, da bo pred prvim obračunom četrtfinala Lige prvakov z Realom, ki ga bomo naKanalu Aprenašali v torek 8. aprila, Saka za seboj imel že dva obračuna, saj bodo Londončani igrali tudi v soboto v gosteh proti Evertonu.
Saka je zadnjič igral 21. decembra, ko je na obračunu proti Crystal Palacu utrpel poškodbo stegenske mišice. Sledila je najdaljša odsotnost zaradi poškodbe v njegovi mladi karieri, saj ni zaigral na kar 20 obračunih Arsenala. V tej sezoni je bil pred poškodbo prepričljivo najboljši posameznik topničarjev, saj je na 24 obračunih vpisal devet golov in 14 asistenc. Pri zgolj 23 letih starosti je v dresu članskega moštva Arsenala zaigral že na 250 tekmah in dosegel 83 golov in 73 asistenc.
Pri Arsenalu prvega obračuna z Realom zaradi poškodb zagotovo ne bodo dočakali Gabriel Jesus (poškodba kolena), Takehiro Tomiyasu (poškodba kolena), Kai Havertz(poškodba stegenske mišice) in Riccardo Calafiori (poškodba kolena).