Vidno vinjen Barcelonin branilec med proslavo padel z avtobusa

Barcelona, 17. 05. 2025 16.01 | Posodobljeno pred 3 uramiicon-content-book-3PREDVIDEN ČAS BRANJA:1 min
Barcelona je po zmagi na mestnem derbiju proti Espanyolu z izidom 2:0 potrdila osvojitev 28. naslova državnega prvaka. Po zmagah v španskem superpokalu in kraljevem pokalu so nogometaši Barce domačo trojno krono s svojimi zvestimi navijači proslavili na ulicah Barcelone. V zabavnem vzdušju je najbolj užival branilec katalonskega moštva Inigo Martinez, ki se je po padcu z avtobusa izognil hujši poškodbi.
Barcelona že dva kroga pred koncem La Lige slavi svoje junake. Nogometaši so se v petek zbrali in se vkrcali na avtobus, odet v klubske barve. Vzdušje med igralci je bilo milo rečeno veselo, alkoholnih pijač pa na avtobusu in ulicah Barcelone ni manjkalo.
S pivom v rokah se je veselo slikal tudi branilecInigo Martinez, ki je izpraznil številne pločevinke. Mogoče je pretiraval, saj ga je veselje poneslo čez rob avtobusa. Padel je na tla, španski mediji pa poročajo, da jo je na srečo odnesel brez resnih poškodb.