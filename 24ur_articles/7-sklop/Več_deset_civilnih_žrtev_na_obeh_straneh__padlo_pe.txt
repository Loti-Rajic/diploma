Več deset civilnih žrtev na obeh straneh, padlo pet indijskih letal

New Delhi/Islamabad, 07. 05. 2025 06.05 | Posodobljeno pred 5 uramiicon-content-book-3PREDVIDEN ČAS BRANJA:1 min
Svet je na pragu nove vojne, tokrat med dvema jedrskima silama. Indija je sprožila raketne napade na domnevne položaje terorističnih skupin v Pakistanu. Pri tem naj bi zadela devet ciljev. Pakistan je na to odgovoril z lastnimi napadi na cilje v Indiji. Ob razmejitveni črti v Kašmirju poročajo o topniškem obstreljevanju. Ob tem so iz Islamabada sporočili, da so sestrelili pet indijskih letal.
Na ruskem zunanjem ministrstvu so izrazili zaskrbljenost nad stopnjevanjem razmer. Kot so sporočili, upajo, da bo nastalo situacijo mogoče rešiti po mirni, diplomatski poti.
"Mislim, da trajna konfrontacija med Indijo in Pakistanom ni nikomur v interesu," je dejal francoski zunanji minister Jean-Noel Barrot.
"Naše sporočilo je, da smo prijatelj in partner obeh držav. Pripravljeni smo podpreti obe državi," je za radio BBC povedal minister za trgovino Jonathan Reynolds.
Indijska vojska je sporočila, da je v zračnih napadih na cilje v Pakistanu ubila okrog 70 pripadnikov terorističnih skupin.
Turški zunanji minister Hakan Fidan je obsodil indijski napad in izrazil solidarnost s Pakistanom.
"Obveščevalni podatki in spremljanje terorističnih skupin s sedežem v Pakistanu so pokazali, da so nadaljnji napadi na Indijo neizbežni, zato je bilo treba izvesti preventivne in previdnostne napade," je dejal indijski zunanji minister Vikram Misri.
Indijska vojska je sporočila nekatere podrobnosti o vojaški operaciji in pokazala posnetke uničenja domnevnih terorističnih oporišč. Sporočili so, da so napadli devet ciljev in vse uspešno uničili.
V indijskih napadih na Pakistan je bilo po zadnjih podatkih Islamabada ubitih najmanj 26 civilistov, še 46 ljudi je ranjenih.
Pakistansko zunanje ministrstvo je v izjavi sporočilo, da je Islamabad Varnostni svet ZN obvestil, da si "pridržuje pravico, da se odzove, kadar koli in kjer koli po lastni izbiri, v skladu s svojo pravico do samoobrambe, kot je zapisana v 51. členu Ustanovne listine Združenih narodov."
Ameriški zunanji minister Rubio se je po indijskem napadu pogovarjal s kolegoma iz obeh držav ter ju pozval k umiritvi razmer ter vzpostavitvi komunikacije med voditeljema jedrskih sil, je sporočil tiskovni predstavnik sveta za nacionalno varnost ZDA.
Kitajska je izrazila obžalovanje zaradi spopadov med Indijo in Pakistanom, ki so na obeh straneh terjali smrtne žrtve. Peking sosedi poziva, naj dasta prednost miru in stabilnosti.
Tiskovni predstavnik pakistanske vojske je za Reuters povedal, da so njihove oborožene sile sestrelile skupno pet indijski letal, in sicer tri letala Rafale, Su-30 in MiG-29.
Agencija Reuters poroča, da je v pakistanskem obstreljevanju obmejnih območij umrlo 10 ljudi, še 48 pa je ranjenih.
Umrlo najmanj osem ljudi vključno s 3-letnim otrokom, zadeta pa naj bi bila tudi mošeja, so sporočili iz Pakistana. Najmanj 35 ljudi naj bi bilo ranjenih.
Generalni sekretar ZN Antonio Guterres je po sinočnjem indijskem napadu na cilje v Pakistanu obe državi pozval k zadržanosti.
Na napad se je odzval tudi ameriški predsednik Donald Trump. "Mislim, da so ljudje vedeli, da se bo nekaj zgodilo na podlagi preteklosti. Že dolgo se spopadajo. Upam le, da se bo to hitro končalo," je izjavil Trump.
Pakistan je sporočil, da je sestrelil tri indijska vojaška letala. Eno od teh naj bi bilo lovsko letalo Rafale.icon-food-cookieZa ogled potrebujemo tvojo privolitev za vstavljanje vsebin družbenih omrežij in tretjih ponudnikov.Omogoči
Indijsko obrambno ministrstvo je sporočilo, da so merili na najmanj devet lokacij v sosednji državi.
Indija je sprožila letalske in raketne napade na cilje v Pakistanu, ta pa je odgovoril z obstreljevanjem ciljev v Indiji. Spopadi potekajo ob razmejitveni črti v Kašmirju.
"Pred kratkim so indijske oborožene sile začele operacijo Sindoor z napadi na teroristično infrastrukturo v Pakistanu (...), od koder so bili organizirani in vodeni teroristični napadi na Indijo,"je v kratki izjavi po napadih sporočila indijska vlada, poroča francoska tiskovna agencija AFP.Pakistanska vojska je sporočila, da so Indijci napadli šest lokacij, pri čemer je umrlo najmanj osem ljudi, vključno s 3-letnim otrokom, zadeta pa naj bi bila tudi mošeja. Najmanj 35 ljudi naj bi bilo ranjenih, poroča ameriška televizijaABC, ki se sklicuje na pakistanske medije.Pakistanska državna televizija, ki se sklicuje na varnostne uradnike, je poročala, da so njihove zračne sile v povračilnih ukrepih sestrelile pet indijskih letal. Kot je dejal tiskovni predstavnik pakistanske vojske, gre za 3 lovce Rafale, Su-30 in MiG-29. Informacije o izgubi letal omenjajo tudi indijski mediji.
Pakistanska vojska je sporočila, da so Indijci napadli šest lokacij, pri čemer je umrlo najmanj osem ljudi, vključno s 3-letnim otrokom, zadeta pa naj bi bila tudi mošeja. Najmanj 35 ljudi naj bi bilo ranjenih, poroča ameriška televizijaABC, ki se sklicuje na pakistanske medije.Pakistanska državna televizija, ki se sklicuje na varnostne uradnike, je poročala, da so njihove zračne sile v povračilnih ukrepih sestrelile pet indijskih letal. Kot je dejal tiskovni predstavnik pakistanske vojske, gre za 3 lovce Rafale, Su-30 in MiG-29. Informacije o izgubi letal omenjajo tudi indijski mediji.
Pakistanska državna televizija, ki se sklicuje na varnostne uradnike, je poročala, da so njihove zračne sile v povračilnih ukrepih sestrelile pet indijskih letal. Kot je dejal tiskovni predstavnik pakistanske vojske, gre za 3 lovce Rafale, Su-30 in MiG-29. Informacije o izgubi letal omenjajo tudi indijski mediji.
Indijsko obrambno ministrstvo je sporočilo, da so merili na najmanj devet lokacij v sosednji državi, Pakistan pa poroča o napadih na šest lokacij.