Zadnja etapa Gira se bo v čast papežu začela v Vatikanu

Rim, 29. 04. 2025 18.02 | Posodobljeno pred 1 uroicon-content-book-3PREDVIDEN ČAS BRANJA:2 min
Zadnja etapa 108. izvedbe dirke po Italiji, ki bo na sporedu 1. junija, se bo začela s startom v Vatikanu. S tem se bo kolesarska karavana poklonila preminulemu papežu Frančišku.
Zadnji dan Gira se bo začel s prečkanjem Vatikanskih vrtov, od koder bodo kolesarji izstopili skozi Peruginova vrata. Rim bo tako že sedmič v zgodovini in tretjič zapored gostil zaključno etapo dirke po Italiji, na kateri bo tekmoval tudiPrimož Roglič(Red Bull-Bora-Hansgrohe). Slovenski as poleg ŠpancaJuana Ayusa(UAE Team Emirates XRG) sodi v najožji krog favoritov za končno zmago.
Dirka se bo zaključila pri antičnem rimskem stadionu za dirke z vozovi po 143 kilometrov dolgi etapi, ki bo vključevala osem zaključnih krogov po središču mesta."Veseli in ponosni smo, da bomo tretje leto zapored gostili zaključek Gira v Rimu. Letos pa bo ta prisotnost še posebej ganljiva zaradi simbolnega starta iz Vatikana. Svetu bo podarjen spektakularen zaključek, Rim pa bo znova stal ob strani tej veliki prireditvi,"je dejal župan RimaRoberto Gualtieri.
"Veseli in ponosni smo, da bomo tretje leto zapored gostili zaključek Gira v Rimu. Letos pa bo ta prisotnost še posebej ganljiva zaradi simbolnega starta iz Vatikana. Svetu bo podarjen spektakularen zaključek, Rim pa bo znova stal ob strani tej veliki prireditvi,"je dejal župan RimaRoberto Gualtieri.
Zadevo je komentiral tudi nekdanji italijanski kolesarVincenzo Nibali, ki je dvakrat slavil na Giru:"Rim je mesto, ki vedno ponuja edinstvena čustva, in čudovito je, da se dirka po Italiji znova zaključi prav tukaj. Že v preteklih letih smo bili priča izjemnemu vzdušju med gledalci, žal pa mi je, da nikoli nisem uspel tekmovati po teh cestah. Letos pa bo prehod skozi Vatikan za kolesarje prav posebna izkušnja."