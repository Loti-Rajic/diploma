Nov incident: ponoči v salonu v Rimu zgorelo 17 Teslinih vozil

Rim, 31. 03. 2025 13.12 | Posodobljeno pred 6 uramiicon-content-book-3PREDVIDEN ČAS BRANJA:2 min
Incidentom, povezanim z električnimi avtomobili Tesla Elona Muska, ni videti konca. Tokrat je zagorelo v italijanskem zastopništvu tega ameriškega avtomobilskega podjetja, ognjeni zublji pa so popolnoma uničili 17 vozil. Preiskava poteka v smeri dobro organiziranega zlonamernega dejanja.
Danes v jutranjih urah je zagorelo v prodajnem salonu na ulici Via Serracapriola v Rimu. Gasilci so bili o požaru obveščeni ob pol petih zjutraj. Ognjeni zublji so izbruhnili nenadoma in tako silovito, da so zajeli tudi nadstrešek salona, ki je bil kljub hitremu posredovanju gasilcev z dvema cisternama uničen.
Zgorelo je 17 električnih avtomobilov Tesla, prvi izsledki pa kažejo, da je ogenj izbruhnil na več žariščih znotraj ograjenega parkirišča neposredno na avtomobilih, zato preiskovalci menijo, da je šlo za narčrtovano in organizirano dejanje, pišeLa Reppublica.
Spomnili so tudi na pretekle incidente, povezane s Teslami. Samo v Rimu so se v zadnjih dveh mesecih zgodili najmanj štirje. Neznanci so bok Tesel popisali z žaljivkami na račun lastnika podjetjaElona Muska.Poročali smo tudi o protestih, ki so ta konec tedna potekali pred prodajnimi saloni ameriškega proizvajalca električnih vozil Tesla po vseh ZDA in v nekaterih evropskih mestih. Množice ljudi so s transparenti izražale nestrinjanje s potezami Teslinega lastnika, milijarderja Elona Muska. Ta v Trumpovi administraciji vodi urad za vladno učinkovitost, ki v zadnjih tednih krči zvezne proračune, zapira oddelke in odpušča delavce.
Poročali smo tudi o protestih, ki so ta konec tedna potekali pred prodajnimi saloni ameriškega proizvajalca električnih vozil Tesla po vseh ZDA in v nekaterih evropskih mestih. Množice ljudi so s transparenti izražale nestrinjanje s potezami Teslinega lastnika, milijarderja Elona Muska. Ta v Trumpovi administraciji vodi urad za vladno učinkovitost, ki v zadnjih tednih krči zvezne proračune, zapira oddelke in odpušča delavce.
Elon Musk je sicer najbogatejši Zemljan, največji del Muskovega premoženja pa predstavlja ravno njegov delež v podjetju Tesla.V zadnjih tednih se nad Teslinimi vozili in prodajnimi saloni vrstijo incidenti, Trumpova administracija je napovedala, da bo vsako nasilje nad Teslo v ZDA obravnavala kot domači terorizem.
V zadnjih tednih se nad Teslinimi vozili in prodajnimi saloni vrstijo incidenti, Trumpova administracija je napovedala, da bo vsako nasilje nad Teslo v ZDA obravnavala kot domači terorizem.
Neznanec, oblečen v črno, se je sredi marca v Las Vegasu denimo znesel nad Teslinim prodajnim salonom. Posnetki nadzorne kamere prikazujejo osebo, ki strelja na avtomobile, v dva izmed njih pa odvrže molotovko.
Prodaja novih Teslinih avtomobilov je prejšnji mesec tudi v Evropi upadla, kar je posledica negativnega odziva potencialnih kupcev na ugled in kontroverzno Muskovo obnašanje. V Nemčiji je v začetku leta upadla za kar 59 odstotkov. Tam je Musk denimo javno podprl skrajno desno stranko AfD, ki se zavzema za množično deportacijo migrantov iz Nemčije ter ima evroskeptična in proruska stališča.Januarja je razburil tudi pozdrav, ki ga je Musk publiki namenil na Trumpovi inavguraciji. Številni so ga obsodili, saj je spominjal na nacistični pozdrav. Le nekaj dni kasneje se je Muskova podoba z dvignjeno desnico znašla na pročelju Tesline tovarne električnih vozil v bližini Berlina, odgovornost so prevzeli britanski aktivisti.
Januarja je razburil tudi pozdrav, ki ga je Musk publiki namenil na Trumpovi inavguraciji. Številni so ga obsodili, saj je spominjal na nacistični pozdrav. Le nekaj dni kasneje se je Muskova podoba z dvignjeno desnico znašla na pročelju Tesline tovarne električnih vozil v bližini Berlina, odgovornost so prevzeli britanski aktivisti.
Opozorilo:297. členu Kazenskega zakonika je posameznik kazensko odgovoren za javno spodbujanje sovraštva, nasilja ali nestrpnosti.PRAVILA ZA OBJAVO KOMENTARJEV
Prijavi se na pregled dogodkov in bodi na tekočem.Strinjam se ssplošnimi pogoji.Prijavi seicon-close-circlePrišlo je do napake.icon-check-circle-2Hvala! Uspešno si se prijavil na e-novičke.