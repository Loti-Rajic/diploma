Tadej Pogačar tudi po petem nastopu na Milano–Sanremu ostaja brez zmage. Drugič zapored je prvi spomenik sezone zaključil na tretjem mestu, v ciljnem sprintu sta ga ugnala Mathieu van der Poel in Filippo Ganna. Kljub temu slovenski šampion ni bil preveč razočaran. Dotaknil se je tudi pereče teme – nastopa na Pariz–Roubaixu.
Kje bi lahko Tadej Pogačar strl tekmece na najdaljši enodnevni preizkušnji sezone, so se pred sobotnim spektaklom spraševali kolesarski poznavalci. Nedvomno so se s tem ukvarjali tudi vodilni možje ekipe UAE Emirates - XRG, a odgovora še niso našli. Volk s Klanca pri Komendi je pričakovano poskušal z napadi na zadnjih dveh vzponih na Cipresso in Poggio, a je Mathieuju van der Poelu in Filippu Ganni uspelo ostati zraven ."Analizirali bomo in videli, ali smo storili kaj narobe. Trenutno lahko rečem, da smo dobro dirkali. Poskusil sem vse. To je bila dobra, eksplozivna dirka, a dva sta bila močnejša. Znova bomo poskusili naslednje leto,"je po preizkušnji, ki so jo zaznamovale tudi zimske razmere v prvem delu trase, povedal Pogačar.
"Analizirali bomo in videli, ali smo storili kaj narobe. Trenutno lahko rečem, da smo dobro dirkali. Poskusil sem vse. To je bila dobra, eksplozivna dirka, a dva sta bila močnejša. Znova bomo poskusili naslednje leto,"je po preizkušnji, ki so jo zaznamovale tudi zimske razmere v prvem delu trase, povedal Pogačar.
Večkrat je poskušal s pospeševanjem na klancih, vendar sta bistveno težja van der Poel in Ganna uspela ostati zraven oziroma blizu. Pogačar je imel za razplet, ko je o zmagovalcu še enkrat več odločal sprint v središču Sanrema, preprosto razlago:"Na papirju je res videti malce prelahka trasa in seveda bi rad, da je Poggio dolg pet kilometrov z desetimi odstotki naklona. Toda je, kakršen je, zato težko naredim razliko. Tu delujejo zakoni fizike, čudežev ni."
Deževne in vetrovne razmere v prvem delu trase bi morale biti voda na njegov mlin, a se je vreme še pred odločilnimi kilometri izboljšalo. Zmagovalec van der Poel je sicer izpostavil, da se je v prvem delu trase počutil katastrofalno, a to več kot očitno ni vplivalo na njegovo počutje."Ne vem, kako je videti moj obraz, saj nimam ogledala na kolesu, seveda pa je bilo videti veliko bolečine na nekaterih obrazih. Noge so zelo dobre, mogoče mi manjka zgolj surova moč. Lahko poskušam neštetokrat, a manjka mi nekaj vatov maksimalne moči. Vendar forma je dobra,"je bil kljub vsemu zadovoljen Pogačar. Milano–Sanremo tako ostaja eden od dveh spomenikov, na katerih še ni slavil. Poleg La Primavere je brez uspeha tudi na zloglasnem severnem peklu od Pariza do Roubaixa, kjer pa še nikdar ni nastopil. Pred tedni so ga opazili med ogledom dela trase. Znak, da se bo na sever Francije podal že letos?"Ne morem reči,"je v pogovoru za Eurosportna kratko odvrnil 26-letnik.
"Ne vem, kako je videti moj obraz, saj nimam ogledala na kolesu, seveda pa je bilo videti veliko bolečine na nekaterih obrazih. Noge so zelo dobre, mogoče mi manjka zgolj surova moč. Lahko poskušam neštetokrat, a manjka mi nekaj vatov maksimalne moči. Vendar forma je dobra,"je bil kljub vsemu zadovoljen Pogačar. Milano–Sanremo tako ostaja eden od dveh spomenikov, na katerih še ni slavil. Poleg La Primavere je brez uspeha tudi na zloglasnem severnem peklu od Pariza do Roubaixa, kjer pa še nikdar ni nastopil. Pred tedni so ga opazili med ogledom dela trase. Znak, da se bo na sever Francije podal že letos? "Ne morem reči,"je v pogovoru za Eurosportna kratko odvrnil 26-letnik.
