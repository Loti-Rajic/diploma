Vlada je v državni zbor vendarle poslala imena treh kandidatov, ki naj bi zapolnili proste sedeže – v že lep čas nesklepčnem in tako tudi neoperativnem – svetu agencije za energijo. Poslanci naj bi o njihovem imenovanju odločali že prihodnji teden. Je s tem vladajoča politika, ki že dolgo ne skriva nezadovoljstva, ko gre za delo agencije za energijo, naredila tudi prvi korak k razrešitvi direktorice? Duška Godina špekulacij za zdaj ne komentira, prav tako ne – zelo verjetno – kmalu potrjenih novih svetnikov. In kdo sploh so?