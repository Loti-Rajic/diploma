Slovenske judoistke pridno zbirajo medalje na veliki nagradi v Linzu. Po Niki Tomc, ki je v kategoriji do 57 kilogramov osvojila srebro, sta se drugi tekmovalni dan medalj razveselili še Kaja Kajzer in Kaja Schuster. Kajzerjeva je pokorila konkurenco v severni Avstriji in dokazala, da ji tudi nova kategorija (do 63 kilogramov) ustreza, Schusterjeva pa si je priborila bron in tako osvojila svojo prvo medaljo na velikih nagradah.
Kaja Kajzer do prvega velikega uspeha v novi kategoriji Varovanka Luke Kuralta, lani srebrna na EP v kategoriji do 57 kg in udeleženka olimpijskih iger v Parizu, je imela v Linzu vse prej kot lahko delo, saj je morala za končno zmago kar trikrat slaviti v podaljšku. V finalu je po več kot šestih minutah podaljška ugnala Japonko So Morichika, lani bronasto na mladinskem svetovnem prvenstvu v Tadžikistanu. Po izenačenih štirih minutah sta tekmovalki šli v podaljšek, kjer je bila metu nekajkrat bližje Japonka, svoje priložnosti je imela tudi Kajzerjeva, a se je Slovenka zaključku vedno znova spretno izognila. Posebej nevaren je bil napad Japonke po pol minute podaljška, ko se je Kajzerjeva med padcem rešila s pravo akrobacijo. V nadaljevanju taktične borbe sta obe čakali na droben trenutek nepazljivosti tekmice, a ga tudi po več kot desetih minutah nista dočakali. Ob koncu je bila v taktični prednosti Japonka, saj je slovenska reprezentantka prejela neprijeten udarec v zapestje. A obe sta že pred tem prejeli dva opomina, na koncu pa se je Kajzerjeva veselila tesne zmage po nedovoljeni potezi Japonke v obrambi. Dopoldan sta najprej "padli" Hrvatica Nina Cvjetko in Madžarka Brigitta Varga, s čimer se je 25-letna Medvodčanka prebila v četrtfinale in borbe za končno razvrstitev. Dvoboj s Turkinjo Ayten Yeksan je Kajzerjeva dobila z metom, ki ga je podaljšala v končni prijem. A v polfinalu je na nasprotni strani stala druga nosilka in evropska prvakinja Čehinja Renata Zachova, ki je na prvenstvu stare celine lani v Zagrebu v polfinalu presenetila tudi poznejšo olimpijsko prvakinjo Andrejo Leški. Tekmovalki sta v izenačeni borbi šli v podaljšek, kjer je Ljubljančanki v drugi minuti manjkalo le nekaj centimetrov, da v parterju izvleče nogo in zmaga s končnim prijemom. Podaljšek se je vlekel skoraj sedem minut, Čehinji so vidno pohajale moči in s tretjo kaznijo si je slovenska olimpijka zagotovila prvo odličje v novi težnostni kategoriji.
Dvoboj s Turkinjo Ayten Yeksan je Kajzerjeva dobila z metom, ki ga je podaljšala v končni prijem. A v polfinalu je na nasprotni strani stala druga nosilka in evropska prvakinja Čehinja Renata Zachova, ki je na prvenstvu stare celine lani v Zagrebu v polfinalu presenetila tudi poznejšo olimpijsko prvakinjo Andrejo Leški. Tekmovalki sta v izenačeni borbi šli v podaljšek, kjer je Ljubljančanki v drugi minuti manjkalo le nekaj centimetrov, da v parterju izvleče nogo in zmaga s končnim prijemom. Podaljšek se je vlekel skoraj sedem minut, Čehinji so vidno pohajale moči in s tretjo kaznijo si je slovenska olimpijka zagotovila prvo odličje v novi težnostni kategoriji.
Kaja Schuster do prve medalje na tekmovanjih svetovne serije Tekmovalka Bežigrada je potrdila, da že v prvo člansko sezono vstopa z visokimi ambicijami in si, tako kot dan pred njo Nika Tomc, priborila prvo medaljo na velikih nagradah. V boju za bron je popolnoma obvladovala Švicarko, bila v petih, šestih metih povsem blizu točke, nato pa to potrdila v podaljšku. Tekmica se je reševala tudi z nedovoljenimi tehnikami in imela pred podaljškom dva opomina.Odlično je šlo Ljubljančanki že dopoldan. Zmagama nad Ukrajinko Ano Olinik Korniko in Romunko Serafimo Moscalu je sledil četrtfinale s tretjepostavljeno Švedinjo Ido Eriksson. Ljubljančanka je imela v dvoboju z nosilko treh kolajn z grand slamov celo boljši gard in nadzorovala borbo, podaljšek pa je nato izgubila po spretno izvedenem protinapadu Švedinje. Šola je bila hitra in uspešna, saj je na enak način nato v podaljšku dobila repasaž proti Nemki Tayli Grauerin si priborila boj za kolajno.
