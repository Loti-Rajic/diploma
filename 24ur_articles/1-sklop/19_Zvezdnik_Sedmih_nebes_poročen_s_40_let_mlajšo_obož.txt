Stephen Collins, zvezdnik serije Sedma nebesa, se je pred leti moral soočiti z obtožbami o spolni zlorabi mladoletnic, kar je pozneje tudi priznal. Kot so razkrili v dokumentarni seriji Hollywood Demons, naj bi bil 77-letnik sedaj poročen s 40 let mlajšo oboževalko Jenny Nagel.
Igralec Stephen Collins, ki je najbolj znan po vlogi pastorja in očeta sedmih otrok v seriji Sedma nebesa, naj bi bil poročen s 40 let mlajšo oboževalko. 77-letnik, ki je pred leti priznal spolno zlorabo mladoletnic, naj bi že nekaj časa živel z Jenny Nagel, ki je njegova velika in zvesta oboževalka oziroma tako imenovana 'superfenica', razkrivajo v dokumentarni oddaji Hollywood Demons.
"Stephen Collins sedaj živi z žensko, ki je 40 let mlajša od njega. Bila je njegova superoboževalka,"trdi dr. Drew Pinsky, ki je dodal, da je 77-letnikovo razmerje s 37-letnico zanimivo."Upajmo, da se lahko zaveže tej ženski in ne bo nadlegoval drugih,"je še dejal. Zvezdnik, o katerem serija govori, v snemanju ni sodeloval in ni podal nobene izjave, produkcijska ekipa pa je razkrila, da je pred snemanjem kontaktirala več kot 100 ljudi, ki so z igralcem povezani, a se skoraj nihče med njimi ni odzval na njihovo vabilo. Da sta Collins in Nagelova poročena, je leta 2019 prvi poročal Daily Mail, zakonca pa naj bi živela v majhnem mestu v zvezni državi Iowa. Sedaj 37-letna Jenny naj bi že leta 2010 na družbenih omrežjih javno izražala svojo ljubezen in podporo zvezdniku, s katerim si delita navdušenje nad transcendentalno meditacijo.
Čeprav javnosti ni znano, kdaj in kako sta se spoznala, naj bi Jenny že od aprila 2019 nosila zaročni prstan, sedanje skupno domovanje, ki je vredno pol milijona evrov, pa naj bi zvezdnik kupil leta 2017. Collins je med letoma 1996 in 2007 igral v seriji Sedma nebesa, kjer je upodobil lik pastorja Erica Camdena, njegov sloves pa je bil uničen leta 2014, ko je TMZ objavil avdio posnetek, na katerem je zvezdnik med zakonsko terapijo s takratno ženo Faye Grant priznal, da je spolno zlorabil tri mladoletnice. Že leta 2012 ga je preiskovala tudi policija, ki je prejela prijavo spolne zlorabe 18-letnice, a je primer prej zastaral, kot je prišel pred sodnika.Igralec je v članku, ki ga je decembra 2014 objavil People, priznal, da je imel v letih 1973, 1982 in 1994 spolne odnose z mladoletnimi dekleti. "Pred 40 leti sem storil nekaj, kar je zelo narobe, in to obžalujem. Vse odtlej se skušam odkupiti za to,"je dejal takrat.
