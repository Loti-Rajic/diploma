Na pariškem kazenskem sodišču se je začelo sojenje francoskemu filmskemu zvezdniku Gerardu Depardieuju zaradi obtožb spolnega napada. Če bo Depardieu spoznan za krivega, mu po navedbah pariškega tožilstva grozi do pet let zapora in globa v višini 75.000 evrov. Depardieu, ki je nastopil v več kot 200 filmih, obtožbe zanika.
Gerard Depardieuje nekaj po 13. uri vstopil v sodno dvorano. Ob prihodu ni dal nobene izjave.Sodni proces proti igralcu temelji na obtožbah dveh žensk, da se ju je Depardieu proti njuni volji dotikal po intimnih predelih leta 2021 med snemanjem filma Les Volets Verts režiserja Jeana Beckerja.
Sodni proces proti igralcu temelji na obtožbah dveh žensk, da se ju je Depardieu proti njuni volji dotikal po intimnih predelih leta 2021 med snemanjem filma Les Volets Verts režiser ja Jeana Beckerja.
Prva je igralca obtožila, da jo je ujel na hodniku ter se dotikal njenega oprsja, zadnjice in genitalij ter pri tem podajal nespodobne komentarje. Proti njemu je februarja lani vložila tožbo zaradi spolnega napada, nadlegovanja in seksističnih žalitev. Druga je pomočnica režiserja, ki je Depardieuja prav tako obtožila, da se je na snemanju dotikal njenega oprsja in zadnjice ter jo pred tem nadlegoval. Tožbo je vložila marca lani. Sodišče je oktobra lani zaradi igralčevega zdravja preložilo sojenje. Depardieu je moral pred tokratnim sojenjem, ki naj bi trajalo dva dneva, predložiti zdravniška potrdila. Sodni proces po novem ne sme trajati več kot šest ur dnevno, prav tako so predvideni redni 15-minutnimi odmori. 76-letni Depardieu ima že več kot 25 let diabetes, štirikrat so mu tudi vstavili srčni obvod. Psihiatričnega pregleda pa sodišče ni odredilo.
Depardieuja pred sodiščem zastopa znani francoski odvetnik Jeremie Assous, ki je v Franciji zaslovel s svojim provokativnim slogom in dramatičnimi primeri. Assous je oktobra lani tudi dosegel preložitev sojenja. Assous trdi, da so obtožbe "popolnoma izmišljene", češ da ni neposrednih prič incidentov. Tudi danes je pred začetkom sojenja odvetnik ponovil, da so vse obtožbe na račun igralca lažne. "To sojenje nam bo omogočilo, da vse obtožbe soočimo z resničnostjo. Tako bomo lahko na nepristranski, objektiven in nesporen način dokazali, da so vse obtožbe lažne"je povedal Assous. Depardieu, veteran francoske kinematografije, se je v zadnjih letih soočil s številnimi obtožbami spolnih zlorab. Obtožen je tudi posilstva igralke Charlotte Arnould leta 2020. Ta primer še ni zaključen. Depardieu zanika tudi to obtožbo.
