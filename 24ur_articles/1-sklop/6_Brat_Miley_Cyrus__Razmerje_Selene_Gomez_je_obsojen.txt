Brat Miley Cyrus je razmerje Selene Gomez z zaročencem Bennyjem Blancom obsodil na propad, če slednji ne spremeni svojega mišljenja. Blanco je v enem izmed intervjujev dejal, da se boji, da ga bo zaročenka nekega dne zapustila. Trace Cyrus pa meni, da bo glasbeni producent z besedami to priklical in da bi morali biti moški bolj samozavestni.
Brat Miley Cyrus meni, da je razmerje Selene Gomez in Bennyja Blanca obsojeno na propad, če bo producent še naprej verjel, da je zvezdnica izven "njegove lige". Trace Cyrusse je oglasil v svoji Instagram zgodbi, kjer je delil nekaj nasvetov za njuno razmerje. 36-letnik je delil naslov enega izmed objavljenih člankov o slavnem paru, ki se je glasil:"Benny Blanco priznal, da se boji, da ga bo Selena Gomez zapustila". Trace je zapisal, da verjame, da bo Bennyjev način razmišljanja uničil njegovo razmerje.
"Bennyja ne poznam osebno, vendar ga imam rad kot producenta in gledal sem vsak njegov podcast. Rad imam njegovo osebnost. In po mojem mnenju je prav tako srečna, da je z njim, kot on z njo. To je miselnost, ki jo potrebuje, če bo razmerje trajalo,"je pojasnil.
Cyrus je nato dejal, da morajo biti Blanco in vsi moški na splošno samozavestni, če želijo, da njihova zveza traja."Na žalost prijazni fantje res končajo zadnji. Upam, da ne bo dovolil, da ga novinarji in šale o njuni zvezi prevzamejo. Samozavest je ključnega pomena za moškega in na žalost ženske mislijo, da želijo biti postavljene na piedestal, a takoj ko se v razmerju obnašate, kot da so nadrejene, začnejo izgubljati spoštovanje."Blanco in Gomez sta decembra 2024 oznanila zaroko, glasbeni producent pa je v medijih že večkrat spregovoril o svoji zaročenki, po poročanju US Weekly je v enem izmed intervjujev dejal, da se boji, da jo bo nekega dne izgubil.
