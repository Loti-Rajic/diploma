Tekmo smučarskih skakalcev, na kateri je naslov svetovnega prvaka osvojil Domen Prevc, je zaznamovala tudi diskvalifikacija Norvežanov. Norveška reprezentanca naj bi, sodeč po videoposnetkih poljskega novinarja, namerno manipulirala z dresi, zato so Avstrija, Slovenija in Poljska vložile protest in zahtevale diskvalifikacijo Norvežanov, do katere je na koncu tudi prišlo.
V soboto so svet smučarskih skokov obkrožili videoposnetki poljskega novinarja, ki prikazujejo, kako osebje norveške reprezentance manipulira z dresi svojih skakalcev in izrezuje čipe Mednarodne smučarske zveze FIS. Avstrija, Slovenija in Poljska so vložile protest in zaradi domnevno nepravilnih dresov zahtevale diskvalifikacijo Norvežanov. Vodstvo norveške ekipe je obtožbe zavrnilo, prav tako kontrolor Fisa. Nadzornik materiala Christian Katholje pred tekmovanjem na nemški televiziji ARD pojasnil, da so preverili vse kombinezone in potrdili, da so v skladu s pravili.
Nato pa je bil sprva po prvi seriji diskvalificiran Kristoffer Eriksen Sundal kot edini Norvežan, šele po koncu tekme pa je Mednarodna smučarska zveza diskvalificirala tudi dotlej srebrnegaMariusa Lindvikain njegovega rojaka Johanna Andreja Forfanga, ki sta tako končala na 29. oziroma 30. mestu.Avstrijec Jan Hoerlje tako napredoval na drugo mesto, bron pa je osvojil JaponecRjoju Kobajaši. Napredovala sta tudi oba preostala slovenska finalista. Anže Lanišekje na koncu pristal tik za stopničkami na četrtem mestu, Lovro Kospa je bil deseti. Drama pa ni vplivala na prejemnika zlate medalje, suvereno jo je osvojil Domen Prevc.
Kot je po koncu tekme pojasnil direktor tekmovanja pri Fisu Sandro Pertile, protesta Avstrije, Poljske in Slovenije med tekmo niso mogli obravnavati, po koncu pa je žirija podrobneje pregledala drese in potrdila manipulacije s čipi. "Med prvo serijo smo prejeli protest treh držav. Izvedli smo hiter pregled, saj med serijama nismo mogli odpreti tekmovalnih dresov in jih razslojiti. Protest je bil tako zavrnjen. Po finalni seriji pa smo v naši kabini odprli pet dresov in ti na žalost niso bili v skladu s pravili,"je po tekmi razložil Pertile."Našli smo nekaj nedovoljenega znotraj šivov. Odprli so šive in vstavili material, ki je ustvarjal trenje, tako pa je dres bolje opravljal svoje delo. Zato moramo reči, da je to neposredna kršitev, bilo je namerno,"je še dodal vodja tekmovanja. Avstrija, Slovenija in Poljska menda pozivajo tudi k razveljavitvi vseh dosežkov norveške reprezentance na svetovnem prvenstvu v Trondheimu, piše nemška agencija dpa.
