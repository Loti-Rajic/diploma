Francozinja Julia Simon je zmagovalka ženske biatlonske zasledovalne tekme v Novem Mestu na Češkem. Zanimiv pa je bil razplet v ozadju. Francozinja Lou Jeanmonnot je zasedla četrto mesto, vodilna v svetovnem pokalu Nemka Franziska Preuss pa 13. Pred selitvijo na Pokljuko prihodnji teden se je prednost 92 točk skrčila na vsega 36.
Julia Simonje do zmage prišla po zaslugi dobrega streljanja, saj si je privoščila vsega eno napako z orožjem in tretje mesto iz sprinta nadgradila s 15. zmago v karieri. Več kot pol tekme je vodila zmagovalka sprinta Norvežanka Ingrid Landmark Tandrevold, ki pa je nato morala v kazenski krog kar petkrat in tekmo končala na 17. mestu. Napake sta z odličnim tekom izkoristili Švedinja Hanna Oebergin Francozinja Oceane Michelon, ki sta se v kazenskem krogu zavrteli po dvakrat, vseeno pa pridobivali v smučini ter s 14. in 13. mesta po sprintu napredovali na zmagovalni oder.
Slovenske barve je branila le Anamarija Lampič, ki je tekmo z eno napako na strelišču odlično začela in z 20. mesta napadala petnajsterico. V nadaljevanju pa se je skupaj nabralo kar deset zgrešenih tarč in tekmo je končala kot 52. V Novem Mestu bosta v nedeljo na sporedu obe štafetni tekmi. Karavana se nato seli v Slovenijo, kjer se bo program nadaljeval prihodnji četrtek z žensko posamično tekmo.
