Drew Barrymore je v svoji pogovorni oddaji brez dlake na jeziku v zadrego spravila Meghan Markle. Voditeljica je zakon kraljevega para označila za vroč in dejala, da od vseh, ki jo poznajo, sliši, da sta drug za drugega izjemno zagreta. Izjava je igralko spravila v zadrego, pozneje pa je priznala, da je izjemno srečna, da je spoznala svojega moža, princa Harryja.
Drew Barrymoreje v zagato spravila Meghan Markles simpatičnim komentarjem o njenem soprogu,princu Harryju. Voditeljica priljubljene pogovorne oddaje je zakon kraljevega para označila za vroč, kar je v zadrego spravilo Meghan."Vsakič, ko se pogovarjam z nekom, ki vaju pozna ... in to so različni ljudje, mi rečejo: 'Tako sta zagreta drug za drugega,'" je dejala Drew Barrymore.
Njena pripomba je v smeh spravila 43-letno mater dveh otrok, ki si je z dlanmi prikrivala obraz."Vsakič, ko vidim vajino fotografijo, se držita za roke, se poljubljata, tako ljubeča sta,"je dejala Drew Barrymore."Mislim, poglej, življenje je polno presenečenj. Nisem pričakovala, da bom srečala Harryja in da bo to najina ljubezenska zgodba in, veš, imam veliko srečo,"je odgovorila Meghan Markle in svojega soproga po poročanju Page Six opisala kot najbolj smešnega, najslajšega in najbolj očarljivega moškega.
Vojvodo sussekškega je imenovala tudi za čudovitega očeta njunih dveh otrok: petletnega princa Archiejain triletne princese Lilibet. Kljub govoricam, da naj bi se zakonca soočala s težavami v razmerju, sta v zadnjem času špekulacije večkrat utišala z romantičnimi fotografijami in prikupnimi izjavami.