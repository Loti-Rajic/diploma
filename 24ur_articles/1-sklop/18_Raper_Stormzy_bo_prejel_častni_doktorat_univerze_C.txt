Britanski raper Stormzy bo prejel častni doktorat ugledne angleške univerze Cambridge, za katero je uvedel štipendijski program za temnopolte študente.
Skupno bo univerza tokrat častne doktorate podelila osmim nadarjenim posameznikom iz sveta znanosti, glasbe, gledališča, prava, ekonomije, športa in političnega aktivizma.
Raper Stormzys pravim imenom Michael Omari Owuo Junior" bo prejel doktorat iz prava kot priznanje za svoje filantropsko delo in vpliv na številnih področjih, vključno z izobraževanjem, glasbo, športom in literaturo", je Cambridge objavil na svoji spletni strani. Kot je še navedla univerza, je prav zasluga Stormzyja, da se je povečalo število prijav britanskih temnopoltih študentov na Cambridge.
31-letni Stormzy, ki ima na Spotifyju 9,5 milijona poslušalcev na mesec, je že dlje časa povezan z univerzo Cambridge. Leta 2018 je uvedel štipendiji za dva britanska temnopolta študenta, ki sta krili polno šolnino in življenjske stroške za študij na tej univerzi. Kasneje se je program razširil na 12 štipendij letno. Skupno je doslej to štipendijo prejelo 55 študentov. Med prejemniki častnega doktorata univerze Cambridge sta poleg raperja med drugim še ikona boja proti rasizmu, ameriška filozofinja Angela Davis in angleški igralec Simon Russell Beale.
