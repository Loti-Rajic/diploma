Stranka SLS ima novo vodstvo, na čelo Tina Bregant

, 26. 04. 2025 14.53 | Posodobljeno pred 6 uramiicon-content-book-3PREDVIDEN ČAS BRANJA:4 min
Kongres SLS je na čelo stranke izvolil Tino Bregant, ki je širši javnosti postala znana predvsem kot državna sekretarka na ministrstvu za zdravje v tretji vladi prvaka SDS Janeza Janše med epidemijo covida-19. Podprlo jo je vseh 93 delegatov, ki so oddali veljavno glasovnico. Dosedanji predsednik Marko Balažic in Nina Strah sta pred glasovanjem kandidaturi umaknila. Kongres so ob očitkih o rušenju in vnaprej dogovorjenem izidu zaznamovali postopkovni zapleti na čelu s predlogom za prekinitev kongresa.
Tina Bregant, ki je na današnjem kongresu prevzela vajeti SLS, vodenje stranke z dolgoletno tradicijo prevzema kot 12. po vrsti, a kot prva ženska na tem mestu. Trenutno ime je stranka sicer dobila leta 1992, ko se je preimenovala iz Slovenske kmečke zveze - Ljudske stranke.
V nagovoru članstvu SLS, zbranem na kongresu v Slovenski Bistrici, je spomnila, da so na mestu pred njo stali mnogi, ki so za stranko storili ogromno. Ob pregledu zgodovine stranke je ocenila, da ta kaže, da ima SLS sposobnost aktivirati se v težkih časih. "Člani SLS imamo v resnici zgodovinsko odgovornost, a tudi odgovornost do sebe, svojih otrok in svojih vnukov, da kot temeljna sila, ki je pomagala, da smo Slovenci prišli do svoje države, ponovno vstanemo in pokažemo, kaj zmoremo, ne jaz kot posameznica, četudi kot predsednica, pač pa mi skupaj," je dejala.Bregantova je prepričana, da SLS zmore stopiti skupaj in na volitvah glas SLS ponesti v parlament."Spadam k vam, če ste me pripravljeni sprejeti in podpreti," je dejala delegatom in v desetih točkah strnila ključne programske poudarke. Med drugim je izpostavila odgovorno in pravično urejeno državo s posluhom za šibkejše in ranljive, vsem dostopno zdravstvo in šolstvo, davčni sistem, ki spodbuja delo, podjetnost in inovacije z minimalnim birokratskim bremenom, priložnosti za mlade, dostojanstvo za starejše, perspektivo za mlade kmete."Skupaj zmoremo veliko. Če citiramIvana Omana- mi gremo na volitve zato, da zmagamo. Zmagajmo skupaj,"je sklenila nagovor članstvu.
Bregantova je prepričana, da SLS zmore stopiti skupaj in na volitvah glas SLS ponesti v parlament."Spadam k vam, če ste me pripravljeni sprejeti in podpreti," je dejala delegatom in v desetih točkah strnila ključne programske poudarke. Med drugim je izpostavila odgovorno in pravično urejeno državo s posluhom za šibkejše in ranljive, vsem dostopno zdravstvo in šolstvo, davčni sistem, ki spodbuja delo, podjetnost in inovacije z minimalnim birokratskim bremenom, priložnosti za mlade, dostojanstvo za starejše, perspektivo za mlade kmete."Skupaj zmoremo veliko. Če citiramIvana Omana- mi gremo na volitve zato, da zmagamo. Zmagajmo skupaj,"je sklenila nagovor članstvu.
"Skupaj zmoremo veliko. Če citiramIvana Omana- mi gremo na volitve zato, da zmagamo. Zmagajmo skupaj,"je sklenila nagovor članstvu.
Po zaključenem kongresu je nova predsednica stranke v izjavi za medije ocenila, da se je stranka po začetnih pretresih konsolidirala, zbrala sile, zdaj pa bodo lahko nadaljevali "uspešno pot v prihodnost". Prva velika naloga Bregantove bo stranko popeljati na parlamentarne volitve. Verjame v razvojno koalicijo sorodnih strank, a pred tem se mora stranka trdno postaviti na svoje noge, nato se bodo lahko pogovarjali naprej, je dejala.Med tremi cilji za stranko je izpostavila poenotenje, ki so ga po njenem prepričanju danes že dosegli, sklic seje organov stranke, na kateri bodo začeli delo, in krepitev terena.
Med tremi cilji za stranko je izpostavila poenotenje, ki so ga po njenem prepričanju danes že dosegli, sklic seje organov stranke, na kateri bodo začeli delo, in krepitev terena.
Zdravnica in aktualna ljubljanska mestna svetnica Tina Bregant ni povsem novinka na političnem parketu. Širši javnosti je postala znana predvsem kot državna sekretarka na ministrstvu za zdravje v tretji vladi prvaka SDSJaneza Janše. Na zadnjih državnozborskih volitvah je nastopila na listi Povežimo Slovenijo, ob podpori SLS pa tudi na zadnjih lokalnih volitvah v Ljubljani, kjer je kandidirala tudi za županjo.
Dosedanji predsednikMarko Balažicje medtem pred glasovanjem svojo kandidaturo umaknil. Ob tem je pozdravil, da bo po 11 predsednikih zdaj z ženskim vodstvom "zavel nov veter v stranki". Že pred tem se je v pozdravnem nagovoru kongresu zahvalil vsem zbranim, ki so pripravljeni "zastaviti svoje ime v dobro SLS". Priznal je sicer, da je bilo v zadnjih mesecih ogromno obkladanja, kdo je komu podrejen, kdo ugrablja, a takšne politike stranka ne potrebuje, je poudaril."Ne potrebujemo več obračunavanja preteklosti, poniževanja. To je pripeljalo z 29 poslancev na nič. Danes SLS in tudi Slovenija potrebuje nekaj drugega, zato danes pozdravljam vsakega, ki verjame, da se da voditi drugače," je dejal in pozval k poenotenju v stranki.
Prav nasprotno pa je že na samem začetku kongres zaznamoval postopkovni zaplet. Kandidatka za predsednico strankeNina Strahje namreč podala predlog, da delegati glasujejo o sklepu za prekinitev kongresa, dokler izvršilni odbor delegatom ne zagotovi dodatnega gradiva s podatki o članstvu in delovanju občinskih odborov. Kot je pojasnila, je tak predlog podala zaradi špekulacij o ustanovitvi fiktivnih odborov stranke, obenem pa po njenih besedah preseneča tudi, da ima volilno pravico kar 11 ljubljanskih odborov.Po burni razpravi med podporniki in nasprotniki takšnega sklepa so naposled delegati z glasovanjem odločili, da kongres danes vendarle izpeljejo. Predlagateljica sklepa je tak sklep razumela kot potrditev, da je "kongres prirejen v korist tistih, ki SLS obvladujejo preko izvršilnega odbora" in je od kandidature za vodenje stranke odstopila.
Po burni razpravi med podporniki in nasprotniki takšnega sklepa so naposled delegati z glasovanjem odločili, da kongres danes vendarle izpeljejo. Predlagateljica sklepa je tak sklep razumela kot potrditev, da je "kongres prirejen v korist tistih, ki SLS obvladujejo preko izvršilnega odbora" in je od kandidature za vodenje stranke odstopila.