Uradno: Real Madrid bo odigral današnji El Clasico

Sevilja, 26. 04. 2025 09.30 | Posodobljeno pred 4 uramiicon-content-book-3PREDVIDEN ČAS BRANJA:2 min
Po tem, ko je vodstvo Real Madrida v petek podalo zahtevo za zamenjavo sodnikov, odpovedalo medijske obveznosti in odprti trening ter namignilo na morebiten bojkot finala Kraljevega pokala, so pri belem baletu v uradni izjavi za javnost zapisali, da bodo odigrali današnji obračun proti Barceloni.
Spomnimo, v četrtek je klubska televizija Real Madrida kritizirala sodnikaRicarda de Burgosa Bengoetxeo, ki bo sodil današnji finale. Dan kasneje je Bengoetxea na tiskovni konferenci pred tekmo v solzah razkril, da so njegovemu sinu govorili, da je njegov oče goljuf. Kraljevi klub je od španske nogometne zveze (RFEF) zahteval spremembo sodniške ekipe, saj Bengoetxea po njihovem mnenju ni primeren za sojenje El Clasica. RFEF je njihovo zahtevo hitro zavrnila, saj bi se sprememba kazala kot vmešavanje kluba v sodniško komisijo.
RFEF je po vsem kaosu, ki ga je prinesel petkov popoldne, že razmišljala, da v primeru bojkota Real Madrida njihovo mesto v finalu dodelijo Real Sociedadu. A to ni bilo potrebno, saj so pri Realu v izjavi za javnost izpostavili, da nikoli niso razmišljali o tem, da finalnega obračuna ne bi odigrali:"Naš klub poudarja, da neprimerne izjave o sodnikih, imenovanih za to tekmo, ki so bile podane dan pred finalom, ne morejo vplivati na potek športnega dogodka svetovnega pomena, ki si ga bo ogledalo več sto milijonov ljudi. Real Madrid se zaveda, da morajo prevladati nogometne vrednote, kljub sovraštvu proti našemu klubu, ki sta ga danes ponovno pokazala sodnika, imenovana za finale."
Predsednik RFEFRafael Louzanje v petek zatrdil, da bo finale stoodstotno odigran, poleg tega pa povedal, da so se z vodilnimi možmi španske nogometne zveze sestali z predstavniki Real Madrida:"Šlo je za prijateljsko srečanje, ki je trajalo 40 minut, ostalih podrobnosti pa ne bom razkrival. Povem lahko le, da vprašanja o zahtevi za zamenjavo sodnikov niso postavili na mizo, o tem nismo govorili."Tretji El Clasico letošnje sezone je na sporedu danes ob 22. uri, odigran pa bo na Cartuji, kjer sicer domuje Sevilla. Barca je za finalno vstopnico izločila Atletico Madrid, galaktiki pa Real Sociedad.
Tretji El Clasico letošnje sezone je na sporedu danes ob 22. uri, odigran pa bo na Cartuji, kjer sicer domuje Sevilla. Barca je za finalno vstopnico izločila Atletico Madrid, galaktiki pa Real Sociedad.