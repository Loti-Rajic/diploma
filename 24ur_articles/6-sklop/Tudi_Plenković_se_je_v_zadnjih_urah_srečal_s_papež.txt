Tudi Plenković se je v zadnjih urah srečal s papežem: 'Bilo je ganljivo'

Zagreb , 21. 04. 2025 16.24 | Posodobljeno pred 23 minutamiicon-content-book-3PREDVIDEN ČAS BRANJA:2 min
Hrvaški premier Andrej Plenković je poleg ameriškega podpredsednika JD Vanca zadnji izmed politikov, ki je od blizu srečal pokojnega papeža Frančiška. Razkril je, da je papeža obiskal skupaj s svojo družino in da je bil to globoko ganljiv trenutek.
'Bil je kratek, a globoko ganljiv trenutek – srečanje polno prijaznosti, nasmehov in blagoslovov, ki bo ostal trajno vtisnjen v spomin celotne moje družine kot dragoceno darilo ob slovesu."Tako je hrvaški premierAndrej Plenkovićzapisal danes, na dan ko se je poslovil papež Frančišek, poročaNet.hr.
Hrvaški premier se je v sporočilu, naslovljenem na kardinalaKevina Farrella, komornika Svete rimske cerkve, poslovil od papeža, čigar besede je imel, kot je poudaril, priložnost slišati osebno – le nekaj ur pred njegovo smrtjo:"V imenu Vlade Republike Hrvaške in v svojem imenu izrekam globoko in iskreno sožalje ob smrti svetega očeta Frančiška, čigar življenjska in duhovna pot je pustila neizbrisen pečat v sodobnem svetu. Imel sem posebno čast, da sem včeraj na veliko noč, v njegovih zadnjih urah, osebno srečal svetega očeta, skupaj z ženo in najinimi tremi otroki. Bil je kratek, a globoko ganljiv trenutek – srečanje, polno prijaznosti, nasmehov in blagoslovov, ki bo ostal trajno vtisnjen v spomin celotne moje družine kot dragoceno darilo ob slovesu.  "
Tudi  ameriški podpredsednik JD Vance je včeraj opravil kratko zasebno srečanje s papežem Frančiškom, so sporočili iz Vatikana. Srečanje v papeževi rezidenci, ki je trajalo nekaj minut, "je bilo priložnost za izmenjavo pozdravov ob velikonočni nedelji,"so sporočili v Vatikanu.