O'Neal prepričan, da bi Jokića zlahka premagal: Ostal bi le slovenski piščanec

Denver, 02. 04. 2025 12.58 | Posodobljeno pred 5 uramiicon-content-book-3PREDVIDEN ČAS BRANJA:2 min
Nikola Jokić je v noči na sredo po našem času znova navdušil košarkarski svet. Čeprav je njegov Denver po dveh podaljških še petič zapored izgubil proti Minnesoti, je Srb tekmo končal z 61 točkami, 10 skoki in 10 asistencami. A Shaquille O'Neal je prepričan, da bi bil v svojih najboljših letih občutno boljši od aktualnega MVP-ja lige NBA.
"Slovenski piščanec. Ali od koderkoli je že,"je o tem, kaj bi ostalo odNikole Jokićapo njunem fiktivnem dvoboju, dejal legendarni nekdanji center."Slovenski piščanec?"ga je vprašal voditelj televizijske oddajeInside the NBA."Slovenski piščanec! Zagotovo,"je vztrajalShaquille O'Neal.
Voditelj oddaje ga je nato vprašal, kakšni bi bili njuni statistiki po obračunu O'Neala iz leta 2001, ko je Američan v povprečju dosegal 28,7 točke, 12,7 skoka, 3,7 in 2,8 podaje, in današnjega Jokića."Dosegel bi 40 točk in morali bi me braniti z dvema igralcema. Verjetno bi on igral izven rakete, ampak na koncu ne bi dolgo igral. Ko bi on vrgel za tri točke, bi jaz takoj tekel na drugo stran pod koš. Zadel bi veliko več metov za dve točki, kot bi jih on za tri točke. To vam zagotavljam,"je bil prepričan O'Neal.
Jokić v tej sezoni v povprečju beleži 29,7 točke, 12,8 skoka in 10,2 asistence na tekmo. Zelo znana sta tudi njegova brata Strahinja in Nemanja, ki sta večkrat zaradi napačnih razlogov bila v središču pozornosti. Strahinja se je nedavno zaradi pretepa na tribuni znašel v nemilosti ameriških organov pregona. O'Neal se ju ne boji."Poskrbel bi, da bi se njegovi bratje želeli tepsti z menoj. V prvi akciji na tekmi bi ga s komolcem udaril v obraz,"je dodal O'Neal.