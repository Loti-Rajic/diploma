Navijači vdrli na trening padlega velikana: Niste dostojni tega dresa

Genova, 17. 05. 2025 11.20 | Posodobljeno pred 8 uramiicon-content-book-3PREDVIDEN ČAS BRANJA:2 min
Sampdoria, nekdanji prvak italijanske Serie A, je prvič v svoji 78 let dolgi klubski zgodovini izpadla v tretjo ligo. Nogometaši iz Genove so v zadnjem krogu z remijem proti Juve Stabii (0:0) zapravili možnosti za obstanek. To je seveda razočaralo sicer zelo zveste in goreče navijače, ki so na treningu svojim ljubljencem dali vedeti, da niso dostojni modro-belega dresa.
Sampdoria si je v predzadnjem krogu Serie B z zmago priigrala lepo izhodišče za zadnje dejanje sezone. Zasedba iz Genove je premagala Salernitano (1:0), neposrednega tekmeca v boju za obstanek, za katerega nastopa tudi slovenski reprezentantPetar Stojanović, ki je v igro vstopil v 72. minuti.
Klub, ki je nekoč veljal za italijanskega velikana, bi z zmago v zadnjem krogu obstal v drugi ligi, toda ekipa Juve Stabie je bila pretrd oreh in tekma se je končala z remijem brez golov. Tudi ostale tekme niso šle na roko Sampdorii, zmagale so prav vse tri ekipe, ki bi še lahko preprečile njihov izpad. Salernitana je v zadnjem krogu z 2:0 odpravila Cittadello, Frosinone z 1:0 Sassuolo, Brescia pa z 2:1 Reggiano.
Sampdoria, klub z bogato tradicijo, se tako prvič v 78 letih obstoja seli v tretjo ligo – Serie C. Moštvo iz mesta z največjim italijanskim pristaniščem je pred dvema letoma izpadlo iz Serie A. Mnogi so pričakovali ekspresen povratek med elito, toda sledila je še globlja kriza in zgodovinski izpad v tretji rang.
Tri dni po izpadu je ozračje v in okoli kluba razgreto. Okoli sto razjarjenih navijačev se je zbralo pred športnim centrom Mugnaini v Bogliascu, kjer je ekipa trenerjaAlberica Evanijaopravila nekakšen "kaznovalni" trening, piše italijanskaGazzetta.Ob tem dodajajo, da so navijači z vzkliki – "u*rani možje", "sramotite klub, izdajalci odidite" in "zlomili vas bomo" – vlili strah v kosti svojih ljubljencev. A ne samo to. Največje ponižanje je sledilo, ko so morali igralci sleči modro-bele drese in jih predati skupini ultrasov, ki je čakala pred centrom."Niste vredni, da bi jih nosili,"so jim sporočili oboževalci.
Ob tem dodajajo, da so navijači z vzkliki – "u*rani možje", "sramotite klub, izdajalci odidite" in "zlomili vas bomo" – vlili strah v kosti svojih ljubljencev. A ne samo to. Največje ponižanje je sledilo, ko so morali igralci sleči modro-bele drese in jih predati skupini ultrasov, ki je čakala pred centrom."Niste vredni, da bi jih nosili,"so jim sporočili oboževalci.
Prizor, ki je spomnil na dogajanje med tekmo Genoa – Siena aprila 2012, ko je bil mestni rival Sampdorie pred izpadom iz prve lige. KapetanMarco Rossije takrat zbral drese soigralcev in jih izročil navijačem.
Tokrat je bila na vrsti Sampdoria, kar so pri lokalnemu tekmecu znali proslaviti.