Noseča Rihanna stopila na rdečo preprogo v Cannesu

Cannes, 20. 05. 2025 18.49 | Posodobljeno pred 1 uroicon-content-book-3PREDVIDEN ČAS BRANJA:2 min
V Cannesu so se zbrali številni zvezdniki, ki so ob premierah novih filmov stopili na rdečo preprogo. Med njimi sta bila tudi pevka Rihanna in njen partner A$AP Rocky, ki sta si prišla ogledat film Highest 2 Lowest, v katerem je zaigral raper, 37-letnica pa je ukradla veliko pozornosti s svojo opravo, v kateri je pokazala nosečniški trebušček.
Rihanna, ki je v novem filmu o Smrkcih posodila glas Smrketi, je na rdeči preprogi v Cannesu ukradla pozornost v modri dolgi obleki, v kateri je pokazala nosečniški trebušček. Na znamenitih stopnicah pred dvorano se je pred fotografske objektive postavila v družbi partnerjaA$AP Rockyja, s katerim pričakujeta tretjega otroka.
Obleka v turkiznem odtenku, ki jo je nosila 37-letnica, je kreacijaPietra Mulierja, videz pa je dopolnila s svetlo modro torbico, diamantnimi uhani in prstani, obula pa je natikače v modri barvi. Noseči zvezdnici je po stopnicah pomagal partner, ker je začelo deževati, pa ji je pridržal tudi dežnik. Pevka si je vzela čas tudi za oboževalce in podelila nekaj avtogramov.
Zvezdnica je tretjo nosečnost potrdila na modnem dogodku Met Gala v New Yorku, kjer je prvič pokazala trebušček, želje po tretjem otroku pa javnosti ni nikoli skrivala, saj sta oba s partnerjem v izjavah večkrat povedala, da si želita povečati družino.
Rihanna, ki ima že 3-letnega sina po imenuRZAin leto dni staregaRiota, je znana tudi po drznih nosečniških opravah, v intervjuju zaVogueleta 2022 pa je povedala:"Ko sem izvedela, da sem noseča, sem sama pri sebi dejala, da niti slučajno ne bom nosila običajnih nosečniških oblačil. Žal mi je, ampak preveč zabavno se je lepo obleči. Tega ne bom opustila samo zato, ker se moje telo spreminja."
Par se je prvorojenca razveselil maja 2022, da je drugič noseča, pa je razkrila med nastopom polčasa na Super Bowlu leta 2023. Riot se je rodil avgusta istega leta.