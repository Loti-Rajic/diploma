Natalia Bryant se je na podelitvi diplome poklonila pokojnemu očetu

Los Angeles, 20. 05. 2025 20.02 | Posodobljeno pred 39 minutamiicon-content-book-3PREDVIDEN ČAS BRANJA:2 min
Hči pokojnega Kobeya Bryanta se je na podelitvi diplome poklonila svojemu očetu. Natalia Bryant je nosila po meri izdelan slavnostni trak, na katerem je bil izvezan znameniti logotip košarkarske legende. 22-letnici so na družbenem omrežju čestitali mnogi, manjkalo ni niti številnih zvezdniških imen.
Natalia Bryantse je na podelitvi diplome na poseben način poklonila svojemu pokojnemu očetu in legendi lige NBAKobeju Bryantu. V čast tej prelomnici je diplomantka nosila po meri izdelan trak, ki je vseboval izvezen motiv z znamenitim očetovim logotipom.
V intervjuju za revijoEsquireleta 2014 je pokojni košarkar pojasnil, da so ga pri oblikovanju zapletenih geometrijskih oblik navdihnili samurajski meči. Logotip, ki je debitiral leta 2005, je hitro postal stalnica na njegovih izdelkih–oblekah in supergah.
Čeprav njenega očeta, ki je leta 2020 umrl v helikopterski nesreči, v kateri je Natalia izgubila tudi sestroGianno, ni bilo fizično ob njej, ji je ob strani stala družina in ogromno sledilcev na družbenem omrežju, med njimi tudi zvezdniki, ki so komentirali njeno slavnostno objavo. Čestitke so tako letele z vseh strani, manjkalo ni niti znanih imen, kot soMichael B. Jordan,Tina Knowles,Ciarain drugi. "Tako smo ponosni nate,"pa je zapisala njena mamaVanessa Bryant.
Ko se pripravlja na naslednjo fazo življenja, je Natalia v intervjuju zaTown and Countrydejala, da je njen glavni cilj biti najboljša različica sebe."Samo vedeti moram, da se moram še naprej učiti, ker ni ciljne črte,"je dejala in dodala:"Samo še naprej moram pritiskati in biti najboljša oseba, kar sem lahko, ter znanje vase vpiti kot goba."
Hči slavnega košarkarja je dosežek obeležila tudi z objavo TikToka. S svojimi prijateljicami je pozirala ob pesmiTaylor Swift, ki je videoposnetek tudi všečkala.