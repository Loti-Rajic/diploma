Los Angelesu zadnja vstopnica za klubsko SP na katerem bo igral tudi PSG

Los Angeles, 01. 06. 2025 16.39 | Posodobljeno pred 1 uroicon-content-book-3PREDVIDEN ČAS BRANJA:1 min
Ameriška nogometna ekipa Los Angeles FC si je izborila zadnjo vozovnico za letošnje klubsko svetovno prvenstvo med 14. junijem in 13. julijem v ZDA. Na odločilni tekmi za izpraznjeno mesto, potem ko je Mednarodna nogometna zveza (Fifa) izločila mehiški Leon, je v Los Angelesu po podaljšku premagala mehiško Americo z 2:1.
Za zasedbo iz mesta angelov je zmagoviti gol v 116. minuti dosegel GabonecDenis Bouanga. V izdihljajih rednega dela tekme je za gostitelje zadel BrazilecIgor Jesus(89.), za mehiško ekipo pa je edini gol dosegel UrugvajecBrian Rodriguez(64.).
Na letošnjem klubskem SP bo nastopilo 32 ekip. V skupini A bodo nastopili Palmeiras, Porto, Al Ahly in Inter Miami, v skupini B PSG, Atletico Madrid, Botafogo in Seattle Sounders, v skupini C Bayern München, Auckland, Boca Juniors in Benfica, v skupini D pa Flamengo, Esperance Tunis, Chelsea in Los Angeles FC.
Skupino E tvorijo River Plate, Urawa Red Diamonds, Monterrey in Inter Milan, skupino F Fluminense, Borussia Dortmund, Ulsan in Mamelodi Sundowns, skupino G Manchester City, Wydad, Al Ain in Juventus, skupino H pa Real Madrid, Al Hilal, Pachuca in Salzburg.
Uvodno tekmo in finale letošnjega klubskega SP bo gostil MetLife Stadium v New Jerseyju. Druga prizorišča so Pasadena, Charlotte, Atlanta, Philadelphia, Seattle, Miami, Orlando, Nashville, Cincinnati in Washington.