Novi razstavni prostori Galerije Ravne
Wed, 03 Jul 2024 10:22:08 +0000
https://www.glu-sg.si/en/novi-razstavni-prostori-galerije-ravne/

<p><strong>Galerija Ravne</strong>, ki jo vodi Koroška galerija likovnih umetnosti, je utrpela posledice lanskoletnih avgustovskih poplav v okviru poškodb na stavbi Kulturnega centra na Ravnah. Od takrat naprej je bilo njeno delovanje močno okrnjeno, saj ni bilo mogoče izvesti planiranih razstav in spremljevalnega programa v jesenskem in zimskem terminu 2023. Januarja 2024 smo se iz prostorov tudi povsem izselili, delovanje galerije pa je bilo postavljeno pod vprašaj. V maju smo prišli do trenutno novega prostora na Partizanski cesti 8, na Ravnah na Koroškem.</p>
<p>Pričakujemo, da bomo z novimi prostori dobili nazaj kulturno središče, kjer so dobrodošli vsi, in kjer bomo lahko nadaljevali z našim poslanstvom, in sicer predstavljanje sodobne umetnosti, ki nastaja v času in prostoru, del katerega smo pravzaprav vsi, in zato sodobnemu človeku ponuja komentar, razmislek o svetu in družbi.</p>
<p><strong>Odpiralni čas</strong> ostaja enak prejšnjemu:</p>
<p>Torek in petek: 14.00–18.00<br />
Sreda in četrtek: 14.00–16.00</p>
<p>Ponedeljek, sobota in nedelja: zaprto<br />
Zaprto: 1. januarja, 1. maja,<br />
1. novembra in 25. decembra.</p>
<p>Na prvi razstavi v novih galerijskih prostorih se predstavlja domači umetnik, akad. slikar Štefan Marflak. <a href="https://www.glu-sg.si/exhibition/stefan-marflak-lesovi/?from=front">Več &gt;&gt;</a></p>
<p>Veselimo se vašega obiska!</p>
<p>&nbsp;</p>