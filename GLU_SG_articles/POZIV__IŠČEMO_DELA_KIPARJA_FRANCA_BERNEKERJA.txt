POZIV: IŠČEMO DELA KIPARJA FRANCA BERNEKERJA
Tue, 21 May 2024 07:29:14 +0000
https://www.glu-sg.si/en/poziv-iscemo-dela-kiparja-franca-bernekerja/

<p><strong>Koroška galerija likovnih umetnosti – KGLU išče dela kiparja Franca Bernekerja za namene evidentiranja.</strong></p>
<p>V KGLU ob 150-letnici rojstva Franca Bernekerja pripravljamo razstavo, posvečeno temu velikemu kiparju, in iščemo njegova dela ter pozivamo vse, ki bi dela morebiti hranili doma, da stopijo v kontakt z nami. Otvoritev razstave bo 3. decembra 2024.</p>
<p>Franc Berneker se je v zgodovino slovenske umetnosti zapisal kot pionir modernega slovenskega kiparstva. Bil je sopotnik slovenskih slikarjev impresionistov Jakopiča, Groharja, Jame in Sternena. Četudi mu težke življenjske okoliščine niso omogočale, da bi lahko polno uresničil svoj umetniški potencial, je ustvaril vrsto izjemnih del.  Širši javnosti je znan kot avtor najlepšega ljubljanskega spomenika Primožu Trubarju. Glavnino Bernekerjevih del hrani Narodna galerija v Ljubljani, njegova dela pa predstavljajo tudi pomemben del zbirke KGLU. Veliko njegovih del se je v preteklosti izgubilo ali uničilo, kljub temu pa jih nekaj še ostaja v zasebni lasti, zaradi menjave lastnikov pa se je žal marsikdaj za njegovimi deli izgubila vsaka sled.</p>
<p><strong>Imate delo Franca Bernekerja doma?<br />
</strong>Vabimo vse lastnike del Franca Bernekerja, da informacije o delih posredujete na telefonski številki: 026203657 ali 026203650; ali po e-pošti: <a href="mailto:katarina.hergold@glu-sg.si">katarina.hergold@glu-sg.si</a>.</p>