Izlet na Dunaj
Mon, 23 Dec 2024 11:52:44 +0000
https://www.glu-sg.si/en/izlet-na-dunaj-2/

<p>*SOLD OUT*<br />
<strong>Organiziran ogled razstave </strong><strong><br />
</strong><strong>REMBRANDT – HOOGSTRATEN: BARVA IN ILUZIJA </strong><strong><br />
</strong><strong>v Umetnostnozgodovinskem muzeju, Dunaj </strong></p>
<p><strong>Sobota, 11. januar 2025, odhod ob 6.00 z AP Slovenj Gradec</strong></p>
<p><strong>Društvo Umetnost za vse v sodelovanju s Koroško galerijo likovnih umetnosti in JZ Spotur vas vabi na izlet v avstrijsko prestolnico, kjer si bomo ogledali razstavo enega najprepoznavnejših nizozemskih baročnih slikarjev Rembrandta van Rijna</strong>, izjemnega mojstra pripovedovanja v slikarstvu. Na tokratni razstavi so ob dela Rembrandta postavljena tudi dela njegovega prodornega učenca Hoogstratena ter njun umetniški dialog skozi skupno fascinacijo nad iluzionistično prevaro.</p>
<p><strong>Cena izleta</strong> je 100 eur in vključuje prevoz, kosilo in vstopnino na razstavo Rembrandt – Hoogstraten: barva in iluzija.<br />
<strong>Prijave </strong>do 10. januarja do 12.00 oz. do zapolnitve mest, v pisarni TIC Slovenj Gradec.</p>
<p>Popoldanski čas je namenjen individualnemu raziskovanju Dunaja.<br />
&gt;&gt; Priporočamo ogled dveh razstav (nista vključeni v ceno):</p>
<ul>
<li>ALBERTINA Dunaj: <strong>CHAGALL<br />
</strong>Marc Chagall (1887–1985), belorusko-francoski slikar judovskega porekla, predstavnik t. i. Pariške šole (École de Paris) sodi med najbolj priljubljene slikarje 20. stoletja. Razstava v muzeju Albertina vključuje ok. 90 del iz vseh obdobij umetnikovega ustvarjanja<br />
Odpiralni čas: 10.00–18.00  / Vstopnina: 19,90 EUR / Upokojenci (65+): 15,90 EUR</li>
<li>KUNSTFORUM Dunaj: <strong>GAUGUIN – Nepričakovano<br />
</strong>Retrospektivna razstava del vodilnega francoskega postimpresionističnega slikarja Paula Gauguina (1848–1903) in enega izmed »očetov moderne umetnosti«. Na ogled 80 umetnikovih del (slike, grafike, skulpture) iz zbirk velikih svetovnih muzejev in pomembnih privatnih zbirk.<br />
Odpiralni čas: 10.00–19.00 / Vstopnina: 14,00 EUR / Upokojenci (60+): 10,00 EUR</li>
</ul>